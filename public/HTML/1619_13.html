<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         
         
         	
         	
         <h4>13.</h4>
         <hr></hr> 
         
         
         <h2>Auß Schweitz vom 16. Martij/ 1619.</h2>
          
         <p>
            <br></br>
            <span class="in">V</span>Erſchienen Sontag acht tage iſt zu Wyl auff dem Reffzer Feld/ da die
            
            <br></br>Mannſchafft den Zürchern/ die Hochheit aber dem Herrn Graffen von
            
            <br></br>Sultz zuſtändig/ ein Feuwer vmb 2. Vhr nach Mittag auffgangen/ alſo/
            
            <br></br>daß ſelbiges in 3. Stunden 43. Häuſer/ darinnen 64. Haußhaltungẽ geweſen/ mit
            
            <br></br>aller Haab in die Aſchen gelegt/ man ſagt/ es hab einer eine Mußketten abgelaſſen/
            
            <br></br>dardurch das Feuwer zum erſten angangen/ welcher flüchtig worden.
         </p>
          
         <p>
            <br></br>	Auß den Pünten iſt vber die Schreiben der 5. Ort keine Antwort erfolget/ auß
            
            <br></br>was vrſachen/ iſt noch vnbewuſt/ So wirdt vermeld/ dieſelbige/ ſampt ihren Mitt=
            
            <br></br>Conſorten halten ſtarck vmb ein neuwes Straffgericht an/ wann das geſchehen
            
            <br></br>ſolte/ würde es ſeltzam zugehen.
         </p>
          
         <p>
            <br></br>Auß Jtalia haben wir gewiſſe auiſi, daß die Spaniſche Armada/ ſo die zeit he=
            
            <br></br>ro vnter anderm ſchein/ auff dem Meer gehalten/ vber den Venediſchen Golffo zu
            
            <br></br>ein löbliche Herrſchafft Venedig ſich zu gebrauchen/ Eſ iſt auch gewiß/ daß/ vn=
            
            <br></br>angeſehen der Frieden zwiſchen Oeſterreich vnd Venedig beſchloſſen/ ſo wil doch
            
            <br></br>der 
            <span class="aq">Duca d'Oſſuna Vice Re</span> zu  Neapolis  nichts halten/ ſondern hat alle fürnem̃=
            
            <br></br>ſte Wahren/ ſo er ſampt den Galleren reſtituiren ſol/ außgeladen/ vnd ſich darne=
            
            <br></br>ben verlauten laſſen daß/ ehe er gedachte Schiff reſtituiren wolte/ dieſelbe ehe mü=
            
            <br></br>ſten verbrant werden. Man armiert ſtarck in Sicilien/ Neapolis/ Hiſpania/ Sar=
            
            <br></br>dinia/ Matorica/ Jtalien/ vnnd anderſwo/ zu welchem ende/ wirdt ſich bald entde=
            
            <br></br>cken müſſen.
         </p>  
         <p>Dieſer tagen ſind in etlichen Stätten in OberElſaß 1000. Wal=
            
            <br></br>loniſche Pferde/ wol muntirt vnd armirt/ eynquartirt worden/ Man iſt noch an=
            
            <br></br>derer 1000. gewertig/ vnd damit 5000. zu Fuß/ welche im Elſaß ſollen gemuſtert
            
            <br></br>werden/ gibt dieſer Orten viel nachdenckens.
         </p>
         
         	
         <h2>Auß Rohm vom 16. Ditto.</h2>
         
         <p>
            <br></br>Montags iſt der Cauallier Parauicino nach Teutſchlande verreiſt/ vmb in dem
            
            <br></br>Keyſer Läger gegen Böheim/ als ein Venturier/ zu dienen/ ſo iſt auch der Monſ.
            
            <br></br>Veroſpi, als extraordinari Nuntius nach dem Keys. Hofe gezogen.
         </p>
         
         <p>
            <br></br>Von Neapoli har man/ daß ire F. Gn. Herr Ludwig Landgraff zu Heſſen vom
            
            <br></br>ſelbigen 
            <span class="aq">Vice Re</span> ſtattlich empfangen/ vnd careziert worden/ vnd ob wol S. F. G.
            
            <br></br>mit einer Vaſel nach Jeruſalem/ das heilige Grab zu beſuchen/ abgefahren/ ſind
            
            <br></br>ſie doch 
            <span class="aq">per fortuna</span> zu Malta angetrieben/ vnnd werden von dannen auff Rom
            
            <br></br>kommen/ ſonſten werden noch immerdar Soldaten angenommen.
         </p>
         
         <p>
            <br></br>Vmb Auignone hat man die alte Königin mit dem Hertzogen 
            <span class="aq">d'Eſpernon</span>
            
            <br></br>Gulſa/ Momoranzi/ Bullion/ vnd andere/ geſehen/ denen auch ſehr viel Hugeno=
            
            <br></br>ten anhangen. So hat man auß Franckreich/ der König were mit gantzer Macht
            
            <br></br>zu Feld gezogen/ zu deme der von Vmena/ die Königin zu verfolgen/ geſtoſſen Eſ
            
            <br></br>habe auch die Statt Pariß dem König 6. Million Golt/ vnd der Printz Vittorio
            
            <br></br>2000. Soldaten auffſein Koſten zu vnterhalten/ hierzu offeriert/ welcher der orts
            
            <br></br>alſbald zum General vber alles Kriegsvolck verordnet.
            
         </p>
         
         <p>
            <br></br>Der Sauoyer hat das Teutſche Volck/ſo ihme in Piemont gedient/ den Böh=
            
            <br></br>men angebotten/ dagegen ſol die Spaniſche Volck hilff nicht durchs Venediſche
            		          
         </p>
         
         <br></br>
         <p>Gebiet/ ſondern auff Genoa  nach Teutſchlandt zu ziehen/ begeben/ den Venedi=
            		
            <br></br>gern/ deß Friedens halben/ kein Suſpect zu machen.
         </p>
         
         	
         <h2>Auß Venedig vom 22. Ditto.</h2>
         
         <p>
            <br></br>Auß Meyland wirdt bericht/ daß der 
            <span class="aq">Don Rodrigo di Calderone</span> zu Vaglia=
            
            <br></br>dolid/ auff deß Königs in Spania befelch/ gefänglich angenommen/ vnd in Eiſen
            
            <br></br>gelegt worden/ vber welche auiſo der Cardinal di Lerma ſehr erſchrocken.
         </p>
         
         <p>
            <br></br>Auß Conſtantinopel wirdt aviſiert/ der Krieg mit den Perſianern gehe wider
            
            <br></br>an/ dann der Groß Türck die vom General Viſir begriffene Capitulationes nicht
            
            <br></br>genem halten wil/ weil ſolche dem Ottomaniſchen Reich ſehr preiudicierlich/ deß=
            
            <br></br>wegen hat gedachter Viſir das Generalat/ vnd alle andere Digniteten/ renuncirt/
            
            <br></br>vnd werden im Arſenal groſſe Prouiſiones zur Meer Armada gemacht.
         </p>
         <p>Hie ſind
            
            <br></br>viel Schiff von vnterſchiedlichen Orten mit Kauffmanſchafften ankommen/ de=
            
            <br></br>ren theils ſequeſtrirt worden/ vmb auffn Nothfall zu armiren/ Soſind auch 700.
            
            <br></br>Holländiſche Soldaten/ von Padua vnd Vincenza anhero gelangt/ Etliche wol=
            
            <br></br>len/ ſollen zu der Armada/ andere aber mit dem Eccel. Proc. Barbarigo in Jſtria
            
            <br></br>geſandt werden/ vmb dem Spaniſchen Volck/ welche mit der Neapolttaniſchen
            
            <br></br>Armada durch den Golffo ſetzen wollen/ den Paſſz zu verhindern.
         </p>
         <p>Von der Ar=
            
            <br></br>mada hat man auiſo, daß zwiſchen den Holländ. vnd Albaneſiſchen Soldaten ein
            
            <br></br>Streit entſtanden/ darüber beyderſeits in 200. todt blieben/ vnd verwund worden.
         </p>
         
         	
         <h2>Auß Wien vom 21. Ditto.</h2>
         
         <p>
            <br></br>Obſchon ire Keyſ. Maj. ſich erliche tag hero gantz wol vnd friſch auff befunden/
            
            <br></br>daß ſie nicht allein etlichen anweſendẽ Amb. gute Audiens/ gegeben/ ſondern auch
            
            <br></br>von vielen Sachen anſehenlich diſcurriert/ etliche Kleinodien/ ſonderlich aber die
            
            <br></br>ſtattliche mit lauter Edelgeſteine verſetzte/ Cron herauß tragen laſſen/ ſolche beſich=
            
            <br></br>tiget/ vnd ſich gantz freudig erzeigt. Als aber geſtern frühe vmb 6. Vhr Herr Doct.
            
            <br></br>Freywald zu jrer Keyſ. Ma. kommen/ ſie gefragt/ wie ſie geſchlaffen/ Sie gantz wol
            
            <br></br>geantwortet/ darauff ire Maj. den Doctorn gefragt/ was für ein Tag ſich erzeige/ er
            
            <br></br>geantwortet/ ein gar ſchön vn lieblicher/ Jre Maj. hinwider geredt/ Sie glaubens/
            
            <br></br>vnd empfinden eſ/ aber kurtz hernach iſt irer Ma. die Stim̃ entfallen/ vnd zwiſchen
            
            <br></br>8. vnd 9. Vhr/ als er zuvor die letzte Oelung empfangen/ in anweſenheit irer Kön=
            
            <br></br>Maj. oberſten Cämmerers/ vnd andern Herrn/ in Gott ſeliglich entſchlaffen/ dar=
            
            <br></br>auff alle Sachen verpitſchiert/ vnd der Leichnam nach Mittag exenterirt worden/
            
            <br></br>Das Gehirn iſt etlicher maſſen/ wie auch die Lung/ ſehr verſeert/ daſ Hertz vn Leber
            
            <br></br>aber gar friſch geweſen/ Haben alſo jre Maj. 62. Jahr vnd 15. Tage erreicht.
         </p> 
         
         	
         <h2>Auß Prag vom 24. Ditto.</h2>
         
         <p>
            <br></br>Den 17. diß iſt der Churf. Sächſiſche Geſandter/ auff erfordern/ von hier wider
            
            <br></br>nach Hauß verreiſt/ Den 18. iſt von den Ständen ein groſſe zuſammenkunfft be=
            
            <br></br>ſchehẽ/ vñ nit mehr als die Propoſition/ deſſen Extract hie folget/ abgeleſen wordẽ.
            
            <br></br>Als 1. Wann es zur Jnterpoſition kommen/ was man thun ſolle. 2. Jnmittels/
            
            <br></br>biß zu der Jnterpoſition/ weil die ſuſpenſio armorum nit hat ſeyn können/ vnd der
            
            <br></br>Feind ſeinen willen verübt/ wie das Königreich vor Gefahr ſicher ſeyn möge. 3.
            
            <br></br>Wann es zur Jnterpoſition kompt/ durch was Mittel dieſem Königreich auß iren
            
            <br></br>Beſchwerden könne geholffen werden/ derhalben wollen die Ständ dieſen folgen=
            
            
            <br></br>den Artickel berat ſchlagen. 4. Was für Perſonen/ vnd in was anzahl zur Jn=
            
            <br></br>terpoſition förders auß den Ständen vnd Directorn zu depirtirn. 5. Was für
            
            <br></br>Vollmacht vnnd Jnſtruction jnen zu geben. 6. Was die Abgeſandten für Ge=
            
            <br></br>fahr durch Keys. oder ander Gleit/ geſichertſeyn mögen. 7. Weil kein Stillſtant
            
            <br></br>hatſeyn wollen /ſondern denſelben auch zu der Jnterpoſition verſchoben/ wie zwi=
            
            <br></br>ſchen der zeit biß zu der Jnterpoſition die Herrn Ständſich in acht nem̃en müſſen.
            
            <br></br>8. Weiters im fall der Notſey jetzt das gantze Landt auffzuheben/ vnnd alle Herrn
            
            <br></br>Stände persönlich auff zuſeyn/ vnd jre Leute außzuſtaffirn zu erwegen/ ob ein jeder
            
            <br></br>nach der letzten Schatzung deß 1596. Jahrs den Landgütern vnnd Zinsgefälle /
            
            <br></br>nemlich von 10. M. Landgütern 1. gerüstet Pferd/ vnd von 25. Schock Zinßgel=
            
            <br></br>dern auch 1. gerüſt Pferd/ iſt noch einsſo viel/ vnd alſo 2. das iſt da zuvor 1. Pferd/
            
            <br></br>jetzt 2. vnnd alſo weiter. Beneben den 20. Mann/ vnnd in den Stätten den 16. alle
            
            <br></br>mit Büchſen oder Mußketten außzuſtaffieren/ vnnd daß jetzt die Rittmeiſter vnd
            
            <br></br>Hauptleute geordnet/ vnd mit jnen Beſoldung halben accordirt werde. 9. Wel=
            
            <br></br>che vermög der vorigen zuſammenkunfft/ Dinſtag nach Bartholomei/ Ann. 618.
            
            <br></br>ein jederſelbſt persönlich hat fortziehen/ oder anſeine Stell ein andere taugliche
            
            <br></br>Perſon außrüsten/ vnd den 5 Mañ fortſchickenſollen/ daß diejenigen/ welcheſich
            
            <br></br>dieſem gemäß nicht verhalten/ das doppelte Gelt darfür geben/ vnd in 4. Wochen
            
            <br></br>
            <span class="aq">erlegenſollen. 10. Daß ein allgemeine bereitſchafft geſchehe/ſolcher geſtallt/ da
               die
            </span>
            
            <br></br>Jnterpoſition nichtſolte fortgehen/ oder kein nützlicher Effect erfolgenſolte/ vnnd
            
            <br></br>die Stände in Gefahr bleiben möchten/ derwegen da entzwiſchen/ als were die Jn=
            
            <br></br>terpoſition/ mehr feindlich Kriegsvolck ins Land fallen/ vnd die Stände vnterdru=
            
            <br></br>cken wollen. 11. Zur bezahlung deß geworbenen Volcks/ daß die alten Reſtanten/
            
            <br></br>sowol auch deß 615. Jars eynbracht werden möchten. 12. Ob nun etwas mehrers
            
            <br></br>ober vorig Contribution/ zur bezahlung deß geworbenen Volcks/ auß eigenem
            
            <br></br>Deckel/ ohne zuziehung der Vnterthanen/ bewilligt werden möge. 13. Daß ein
            
            <br></br>jeder Jnd vom Haupt 12. Jahr alt iſt/ 30. th. vnd die Jungen zur 5. erlegenſollen.
            
            <br></br>14 Daß die Herrn Stände das Läger mit Prouiande befördern wollen
            
         </p>
         	
         <p>
            <br></br>Den 19. iſt einhellig beſchloſſen/ daß Mann für Mann in allen Kreiſen/ darzu
            
            <br></br>36. Commiſſarien von den fürnembſten Herrn deputiert/ſich fertig halten/ vnnd
            
            <br></br>auffn Nothfall Freytag nach Oſtern/ ein jeder inſeinem Kreyß/ wolgerüft finden
            		
            <br></br>laſſenſolle.
         </p>
         
         	
         <h2>Auß Cölln vom 2. Aprilio/ 1619.</h2>
         
         <p> 
            <br></br>
            <span class="aq">Für dißmal auß Hollandt anders nichts/ dann daß der gefangenen Proceß/</span>
            
            <br></br>wie etliche berichten/ nunmehr zu end kommen/ vnnd war es jetzt allem daran/ daß
            
            <br></br>man denſelbigen außführlich verfaſt/ vnnd männiglich zu erkennen geb/ vnnd als
            
            <br></br>dann die Execution ergehen laſſen/ der Mörßbergerſoll fort alles geoſſenbart ha=
            
            <br></br>ben/ wie noch alles ablauffe/ gibt die zeit.
            
         </p>
         
         <p>
            <br></br>Johann Dienbrogard/ſo zuvor in dem Haag Hoſpredicant geweſen/ vnnd a=
            
            <br></br>ber zu anfang dieſes Vngewitters entwichen/ iſt den achtzehenden dieſes dreymal
            
            <br></br>mit dem Glockenklang/ vnnd darnach durch ein von dem Rathhauß abgeleſene
            
            <br></br>Schrifft/ſich eyn zuſtellen/ vnd auff das jenigeſo man ihm fürhalten würde/ Red
            
            <br></br>vnd Antwort zu geben/ cittert vnd eyngeladen werden. 
         </p>
         <p>Deßgleichen iſt zu Har=
            
            
            <br></br>lem wider den entwichenẽ Syndicum Ham verfahren worden/ Jſt aber wol zu ge=
            
            <br></br>dencken/ daßſie zu erſcheinenſchlechten Luſt haben werden.
            
         </p>
         	
         <p>
            <br></br>Vor etlich tagenſind die Frantzösiſche Ambaſſatorn zu vnterſchiedlichen ma=
            
            <br></br>len bey ihrer Excel. geweſen/ darnach bey den Herren General Staden audienz
            	   
            <br></br>gehabt/ vnndſoll der 
            <span class="aq">extraordinari Ambaſſator, Mons. de Boiſise</span>ſein Abſchiedt
            
            <br></br>genommen haben.
         </p>
         
         <p>
            <br></br>Der König in Groß Britanien vnd die Herrn Stadenſollen fürhabensſeyn/
            
            <br></br>alle die Schiff vnnd Steuwerleute/ Büchſenmeiſter/ vnnd ins gemein alle derſel=
            
            <br></br>bigen Vnterthanen/ſoſich auff der Spaniſchen Floth wider dero Maj. Reich/
            
            <br></br>oder die vnierte Prouinzen würden gebrauchen laſſen/ zu erklären/ daßſie Leib vnd
            
            <br></br>Gut verfallenſeyn.
            
         </p>
         
         <p>
            <br></br>Die 1000. Pferde/ſo für den Keyſer geworben/ſollenſich vmb die Maaß her
            
            <br></br>verſamlen/ vndſollen dieſechs tauſendt Wallonen zu Fuß auch in kurtzen bey ein=
            
            <br></br>anderſeyn. 	Jn Hollandt iſt man etlich tauſent Schott: vnd Engelländer gewer=
            
            <br></br>tig/ zu verſterckung der alten Regimenten.
            
         </p>
         
         <p>
            <br></br>Demnach der Graff von Arghathelauß Schottlandt vor dieſem entwichen/
            
            <br></br>vnnd vngeacht der König ihnſcharpff eynladen laſſen/ eben obſtinat geblieben/ vnd
            
            <br></br>sich bißhero an deß Ertzherzogs Hof zu Brüſſel auffgehalten/ jetzo aber gar nach
            
            <br></br>Spanien gezogen/ Als der König in Groß Britanien nicht ohne Vrſach die Für=
            
            <br></br>sorg/ weilſelbigen Graffens Land nach der Weſtſeiten Schottlands/ nach Spa=
            
            <br></br>nien zu ligt/ es möchten etwan Anſchläg darauff fürhandenſeyn/ derowegen auch
            
            <br></br>dieſelbe MeerCuſtſtarck beſetzt wirdt.
         </p>
         
         <p>
            <br></br>Auß Franckreich hat manſeithero anders nichts/ dañ das alles zu groſſem Vn=
            
            <br></br>heil außſicht/ der Königſtärcktſich taglich/ dem bieten die von der Religion alle
            
            <br></br>mögliche Hilffe an/ Hingegen thut die alte Königin vnd 
            <span class="aq">Duca di Eſpernon</span> auch/
            
            <br></br>vndſollenſich viel groſſer Herrn zu jnenſchlagen/ nach dem etliche berichten/ habe
            
            <br></br>aber noch keine Specification geſehen.
         </p>
         
         <p> 
            <br></br>Die Oſtfrießländiſche Streittigkeitenſind noch nicht gar hingelegt/ vnnd iſt
            
            <br></br>der Graff auff die von Embdenſehr erzürnet/ begeret von den Herrn Staden
            
            <br></br>Schutz vnd Schirm/ anderſt werd erſolches anderſtwoſuchen müſſen.
            
         </p>
         <p>
            <br></br>
            <span class="aq">Jn Holland werden noch 6. Schiff auff OſtJndien auß gerüstet/ vnd handel</span>t
            
            <br></br>man in auffrichtung der WeſtJndiſchen Compagney nochſtarck. 
         </p>
         <p>Die Vnter=
            
            <br></br>thanen der vereinigten Niderlandenſollen eyngebracht haben/ daß inen von Spa=
            
            <br></br>nien mehr dann 50. Tonnen Golts/ vnbillicher weiß/ Schaden geſchehen.
         </p>
         
         <p>
            <br></br>Auß Duißberg wirdt mit folgenden worten geſchrieben/ Jn den Flanderiſchen
            
            <br></br>Niderlanden/ wie auch in dieſen Quartieren/ſo doch von Hiſpaniſchen vnd Hol=
            
            <br></br>ländiſchen kriegenden theilen faſt occupiert/ iſt eine groſſe/ zu Roſſz vnnd Fuß/
            von
            
            <br></br>Teutſchen vund Walloniſchen Nationen/ Kriegswerbung vorhanden/ darab
            
            <br></br>von tauſendt Pferde im anzug/ vmbſich hinauff nach dem OberTeutſchlandt
            
            <br></br>zu begeben/ wirdt der Friede zerſchlagen/ſo möchte es einen weitern Tumult geben.
            
         </p>
         <p>
            <br></br>So wirdt auch auß Aach diß gemeld/ Dieſer Orten hört man anders nichts/
            
            <br></br>als von Krieg vnnd Kriegsgeſchrey/ dann allenthalben hierumb Kriegßvolck/ zu
            
            <br></br>Roſſz vnd Fuß/ geworben wirdt/ ziehen meiſtentheil nach OberTeutſchlandt.
         </p>
         
         <p class="closer">
            <br></br>
            <span class="aq">ENDE.</span>
         </p>
         
         
         
      </div>
      <div class="imagecontainer">
         <img src="https://brema.suub.uni-bremen.de/i3f/v20/936851//full/0/0/default.jpg" width="70%"></img>
      </div>
   </body>
</html>