<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         				
         <h4>
            					
            					50.
            				
         </h4>
         <hr></hr>
         				
         					
         <h2>
            						
            						Auß Rohm vom 1. Decemb. 1618.
            					
         </h2>
         					
         <p>
            						
            <br></br>
            <span class="in">D</span>Jnſtags ſpat iſt der Hertzog von Mantua allher gelangt/ vnd gleichſam
            						
            <br></br>von allen Cardinälen/ Prelaten/ Ambaſſatorn/ vnd andern Herrn/ eynbe=
            						
            <br></br>gleitet worden/ hat bereit dem Bapſt die Füſſe geküſt/ vnd ſoll ehiſt offent=
            						
            <br></br>lich Audiens haben.
         </p>
         					
         						
         <p>
            							
            <br></br> Von Neapoli wirdt nicht confirmirt/ daß 4. von deß Meerräubers Sanſone
            							
            <br></br>Vasſellen gefangen ſeyen/ zwiſchen dem 
            <span class="aq">Duca di Tremoli,</span> vñ 
            <span class="aq">Don Ferrante Cus-
               							
               <br></br>mignano
            </span> iſt/ wegen der Donnen/ eine Differentz erwachſen/ vnd der 
            <span class="aq">Duca,</span> welcher
            							
            <br></br>mit dem 
            <span class="aq">Sig. Gio. Bapt. Caracciolo,</span> vnd einen Cammerdiener/ bey ſich gehabt/ von
            							
            <br></br>jrer 8. vberfallen/ darüber der Duca verwundt/ die andere aber erſchlagen: vnd auff
            							
            <br></br>der andern ſeiten der
            <span class="aq"> ſig. Fahricio Dentici</span> erſchlagen/ auch etliche verwundt wor=
            							
            <br></br>den. Nach dem eine Türckiſche Tartana bey Reggio ein Frantzöſiſche Vaſell mit
            							
            <br></br>Korn beladen/ gefangen/ iſt ſolche 
            <span class="aq">per fortuna</span> ans Landt getrieben/ die Vaſellen
            							
            <br></br>geſcheutert/ vnd alle Türcken gefangen/ zu Schlauen nach Neapoli gebracht wor=
            							
            <br></br>den/ Die Armada der Galeonen iſt zwar in drey Squadren außgeſandt/ aber im
            							
            <br></br>wegfahren nach Brindiſi/ theils in Saragoſa/ der Reſt in Meſſina getrieben/
            							
            <br></br>mit groſſem Schaden der Vaſellen/ ſonſten hat seine Exc. den Bando wegen deß
            							
            <br></br>Wechſels wider auffgehebt. 
         </p>
         					
         				
         				
         					
         <h2>
            						
            						Auß Venedig vom 7. Ditto.
            					
         </h2>
         					
         <p>
            						
            <br></br>Man hat bericht/ daß der 
            <span class="aq">Ecc. </span>General Ba?ba?igo mit ſeinen Galeren gegen
            						
            <br></br>der Jnſel Zante vnnd Zeffalonia/ wider die Corſari auß gefahren/ die Armada der
            						
            <br></br>gevierdten Vaſellen aber/ welche ſich gegen Capo S. Maria befind/ hettẽ bereit 14.
            						
            <br></br>Vaſellen von Puglia/ vnd andern orten/ nach Neapoli fahrend/ gefangen/ deßwe=
            						
            <br></br>gen zu Neapoli das Oel gar theuwer.
         </p>
         					
         						
         <p>
            							
            <br></br> Auß Londra wird auiſirt/ der Venediſche Amb. Donato were allda ankom̃en/
            							
            <br></br>vnd hetten ſelbige Kauffleut/ welche den Kauffhandel in Perſia/ vnnd deß groſſen
            							
            <br></br>Mogors Königreich angefangen/ 
            <span class="aq">auiſo</span>/ daß derſelbe glücklich fortgehet/ vnd er=
            							
            <br></br>warten ehiſt ein Schiff von dannen 500000. Cronen reich beladen.
         </p>
         					
         					
         						
         <p>
            							
            <br></br> Von Genua wirdt geſchrieben/ daß zu Vado das auß Meylandt kommende
            							
            <br></br>Neapolitaniſch Kriegsvolck auff deß Doria Galeren imbarchirt werde/ vnd ſeyen
            							
            <br></br>im ſelben Porto 6. Niderländiſche Schiff mit Kauffmanswahren eynkommen/
            							
            <br></br>Der Engliſche Meerräuber Sanſone/ welcher Mahometiſch worden/ vnnd ſich
            							
            <br></br>Soliman nennet/ hat vnlangſt eine Niderländiſche Vaſell/ ſo von Malta nach
            							
            <br></br>Niderlandt gewolt/ neben 2. andern Schiffen auch ein Frantzöſiſch/ alles reich be=
            							
            <br></br>laden/ gefangen/ wirdt zu Goletta erwartet.
         </p>
         					
         					
         						
         <p>
            							
            <br></br> Meyländiſch Brieffe bringen/ daß ſo wol vom ſelben Gub. als von den Grau=
            							
            <br></br>pünten/ die Commercien gegen einander zu treiben/ ernſtlich verbotten worden/ vnd
            							
            <br></br>weiln S. Exc. vnterſchiedliche befehl auß Spania empfangẽ/ wirt täglich Kriegs=
            							
            <br></br>rath/ doch alles in höchſter geheim/ gehalten/ die Kriegsoberſten/ welche jr Volck
            zu
            							
            <br></br>Schiff geſandt/ befinden ſich noch allda/ nemmen täglich mehr Volck an/ vnnd
            							
            <br></br>ſenden es zugleich fort/ ſonſt hatten ſie/ dz jre F. G. Landgraff Ludwig zu Heſſen/ etc.
            							
            <br></br>zu Madril ankom̃en/ beym König audiens gehabt/ vnnd ſtattlich gehalten worden.
         </p>
         					
         					
         						
         <p> 
            							
            <br></br>Von Turino wirdt auiſirt/ derſelbe Hertzog laſſe viel KriegsProuiſion/ vnnd
            							
            <br></br>Viures nach Nizza/ vnd Villa Franca in Prouenza führen/ vnd iſt nunmehr der
            							
            <br></br>heurath zwiſchen dem Prinzen Vittorio von Sauoia/ vñ deß Königs in Franck=
            							
            <br></br>reich zweyten Schweſter gantz gewiß.
         </p>
         						
         <p>
            							
            <br></br> Hieſige Herrſchafft leſt für Breſſa/ Bergamo/ vnd andern mit Meyland gren=
            							
            <br></br>tzenden Orten/ Trenceen vnnd Schantzen machen/ derwegen eine neuwe Rottura (?)
            							
            <br></br>vermuthet wirdt. 
         </p>
         					
         				
         				
         					
         <h2>
            						
            						Auß Budweiß vom 2. Ditto.
            					
         </h2>
         					
         <p>
            						
            <br></br>Die groſſe eyngefallene Kälte vnd Schnee wirdt vielleicht den Krieg eynſtellen/
            						
            <br></br>zwar erwarten wir täglich die 7. Fuggeriſche Fähnlein/ 3. Fürſtenbergiſch: vnnd 5.
            						
            <br></br>Friauliſchen/ alſo zuſammen 5000 außerleſene Soldaten/ Der Feld Marſchalck
            						
            <br></br>hat dieſe Statt mit ſtattlichen Battarien vnd Schantzen vmb die Statt ſtattlich
            						
            <br></br>befeſtigen/ Stück drauff führen/ vnnd mit aller nottürfftigen Prouiandt verſehen
            						
            <br></br>laſſen/ deßgleichen geſchicht in Crumau/ vnnd dem Paſſz gegen der Thonaw/ mit
            						
            <br></br>auffbauwen anſehenlicher Schantzen vnd Forten. 
         </p>
         				
         				
         					
         <h2>
            						
            						Auß Wien vom 6. Ditto.
            					
         </h2>
         					
         <p>
            						
            <br></br>Daß das Keyſ. Volck in Budweiß von den Böhmen vmbringt/ vnd jnen der
            						
            <br></br>Paſſz gäntzlich geſpert/ continuirt/ die Böhmen haben jhnen ſtarck zugeſatzt/ aber
            						
            <br></br>mit groſſen Stücken zurück getrieben worden.
         </p>
         					
         <p>
            						
            <br></br> Die jüngſt angedeute Fürſtenbergiſche 3. Fendel hat man/ weiln die Böhmen
            						
            <br></br>mit 18 Corneth Reutern/ vñ etlichen 1000. Mannẽ zu fuß/ ſich bereit in Oeſterreich
            						
            <br></br>befunden/ in Crembs vnd Stein gelegt/ zu Langen Lois/ ein Meil von Crembs/ ſolle
            						
            <br></br>der Fürſt von Jägerndorff/ der junge Graff von Thurn aber in der Statt Zwethal
            						
            <br></br>ligen/ haben ſich auch Altenburg/ neben andern Clöſtern/ bemächtiget/ ſtreiffen auff
            						
            <br></br>9. Meiln von hier/ vnd ſollen vorhabens ſeyn/ bey Spitz herauß an die Thonaw zu
            						
            <br></br>kommen/ daſelbſt herüber gegen beyde Clöſter/ Mölckh vnnd Göttweyh zu ziehen/
            						
            <br></br>welches vnter den Leuten jenſeit der Thonaw groſſen Schrecken bringt/ flehnen jre
            						
            <br></br>beſte Sachen alles hereyn/ derwegen man die lange Brücken mit Schlagbrücken
            						
            <br></br>vnterbawet/ wirdt auch gleich jenſeit der Brücken ein Schantz vnd Blochhauß er=
            						
            <br></br>bauwet/ vnd mit Mußkettirern beſetzt/ damit ſie nit herüber auff dieſe ſeiten kom̃en/
            						
            <br></br>ſollen/ Den Bürgern iſt allhie befohlen worden/ ſich auff Jar vnd Tag zu prouian=
            						
            <br></br>dieren/ dahero ein jeder/ auffs beſt er kan/ eynkauffen thut.
         </p>
         					
         <p>
            						
            <br></br> Den Herrn 
            <span class="aq">Conte de Boucquoy</span>/ Buchheimb vnnd Colalto iſt jre Pagagi/ ſo
            						
            <br></br>auff 50000. fl. geſchetzt wirdt/ genommen worden/ der Hertzog von Sachſen aber
            						
            <br></br>hat das ſeinige noch darvon bracht.
         </p>
         					
         <p>
            						
            <br></br> Vnter dem Sächſiſchen Regiment hat deß Hauptmanns/ Hans Georgen
            						
            <br></br>Oellers Fendel Knecht/ ſo Teutſchenbrodt innen gehabt/ nach erlittenen zweyen
            						
            <br></br>Stürmen mutinirt/ den 29. Paſſato die Statt verlaſſen/ vnd ſich gen Yglau bege=
            						
            <br></br>ben/ der Hauptmann Oeller iſt hie/ ſich zu entſchüldigen.
         </p>
         					
         <p>
            						
            <br></br> Die Herrn Graffen Tampier vñ Fürſtenberg befinden ſich in Crembs/ können
            						
            <br></br>wegen der verhauwenen Wälde vnd Päſſz nicht fort/ ſollen aber entzwiſchen allda
            						
            <br></br>den Paſſz an der Thonaw/ vnd die Clöſter Mölckh vnnd Göttweyh (in deren jedes
            						
            <br></br>200. Mann/ gegen Monatlicher bezahlung/ 2500. fl. auff der Prelaten eigenen ko=
            						
            <br></br>ſten/ geworben werden) verwahren/ vnd ſollen ihre Keyſ. Maj. 4000. Heyduggen 
            						
            <br></br>vnd Hungerr kommen laſſen/ welche ſich durchſchlagen/ vnnd zu dem Keyſ. Läger
            						
            <br></br>ſtoſſen ſollen/ weren bereit im anzug.
         </p>
         					
         <p>
            						
            <br></br> Der Oeſterreichiſche Landtag iſt noch nicht geſchloſſen/ es hat aber faſt das an=
            						
            <br></br>ſehen mit demſelben/ als wañ ſich die Catholiſch: vnd Euangeliſchen trennen wol=
            						
            <br></br>ten/ Die Euangeliſchen haben J. K. M.ein Gutachten vbergeben/ wolqualificirte
            						
            <br></br>Perſonen auß jrem Mittel zu den Böhmen zu ſchicken/ vnnd jhnen zu Gemüth zu
            						
            <br></br>führen/ daß man verhofft hette/ ſie würden alter Freund: vnd vertrawlicher Nach=
            						
            <br></br>barſchafft halben/ dieſes Land/ ohn alle gegebene Vrſach/ mit ſolcher Kriegsmacht
            						
            <br></br>nicht angefallen haben/ derwegen ſie von ferrnerm Attentat zu dehortiren/ auch zu
            						
            <br></br>ermahnen/ jr Volck zu rück zu nemmen/ vnd von weiterer feindlicher Deuaſtirung
            						
            <br></br>gäntzlich abzuſtehen. Zum andern/ weil den Sachen noch nicht auß dem grunde
            						
            <br></br>geholffen/ jre Maj. dero Königreich vnnd Länder dahin vermahnen ſolten/ förder=
            						
            <br></br>lichſt jre Außſchüß zu verordnen/ die auff ein angeſtallt: vñ von J. M. außgeſchrie=
            						
            <br></br>benen general Conuentstag erſcheinen/ dieſes gantz wichtig Werck reifflich berath=
            						
            <br></br>ſchlagen/ vnd welcher geſtallt zu dem erwündſchten Fried/ der doch endlich tractiert
            						
            <br></br>werden müſſe/ zu gelangen ſeye/ gutächtlich eröffnen möchten/ Weſſen ſich nun jre
            						
            <br></br>Maj. darauff erklären werden/ gibt zeit.
         </p>
         					
         <p>
            						
            <br></br> Herr von Thalenberg iſt von Dreßden widerkommen/ vnd ob wol ſein Verrich=
            						
            <br></br>tung ſtill/ vernimpt man doch/ daß der Jnterpoſition wegen wenig hoffnung/ Jhre
            						
            <br></br>Keyſ. Maj. aber haben geſtern den Herrn von Wallenſtein wider hinein geſchickt/
            						
            <br></br>auch Herrn von Loſenſtein ins Landt ob der Enß abgefertiget/ dieſelbe Stände/ zu
            						
            <br></br>eröffnung deß Paſſes/ zu ermahnen/ ſie förchten ſich aber beydes vor jrer Maj. vnd
            						
            <br></br>den Böhmen/ welche ins Land kommen/ vnd ſie verbergen möchten.
         </p>
         					
         <p>
            						
            <br></br> Allhie leſt ſich ſchon 3. tag bey der Nacht ein Comet am Himmel ſehen/ welcher
            						
            <br></br>einen langen Stralen von ſich gibt/ vnd ſich etlich mal verkehrt. 
         </p>
         				
         				
         					
         <h2>
            						
            						Auß Prag vom 8. Ditto.
            					
         </h2>
         					
         <p>
            						
            <br></br>Es continuiert noch/ daß Herr Graff Schlick/ nach beſatzung Zwethal auff
            						
            <br></br>Weytrach vnd Weithoffen verruckt/ dieſelbige eyngenommen/ vnnd geplündert/
            						
            <br></br>ſollen auch auff Roſenberg kommen ſeyn.
         </p>
         					
         <p>
            						
            <br></br> Vorgeſtern iſt dem Herrn von Schwanberg ein Bott von ſeinen Gütern her=
            						
            <br></br>ein kommen/ mit bericht/ daß die Key. verſchienen Montag auß Crumau gefallen/
            						
            <br></br>jhme den ſchönen Marckt Kandelitz/ auch ſonſt noch ein ander Dorff/ geplündert/
            						
            <br></br>vnnd in Brannt geſteckt/ So hat man heut vber 100. gefangen Keyſ. Soldaten
            						
            <br></br>hereyn gebracht/ die ſollen nach Pilſen/ allda an der newen Schantzen zu arbeiten/
            						
            <br></br>geführt werden/ von den tauglichſten/ ſo Euangeliſch/ ſeyn vber 200. vntergeſtellt/
            						
            <br></br>vnd in die Fähnlein eyngetheilt.
         </p>
         					
         <p>
            						
            <br></br> Das Landvolck zu Roſſz vnnd Fuß/ wirdt jetzt ſolcher geſtallt abgedanckt/ daß/
            						
            <br></br>wañ man ſie wider begert/ ſie alſo bald erſcheinen ſollen/ benebens iſt man im werck/
            						
            <br></br>Patenta anznſchlagen/ darinnen die jenigen Perſonen/ ſo von hier flüchtig wordẽ/
            						
            <br></br>wider citirt/ den jenigen aber/ ſo auſſen bleiben/ jre Güter confiſcirt werden ſollen.
         </p>
         					
         <p>
            						
            <br></br> Heut kompt bericht eyn/ als der 
            <span class="aq">Conte de Boucquoy</span> mit in 1000. ſtarck/ auß
            						
            <br></br>Budweiß auff Paſſaw gewolt/ von den vnſern nachgeſetzt/ deren vil erlegt/ vnd die
            						
            <br></br>vbrigen in die flucht getrieben/ ins gleichenſeye der Tampier zwiſchen Newhauß
            						
            <br></br>vnd Zwethal angriffen/ vnd der ſeinen viel erſchlagen worden/ die zeit wirts geben.  
         </p>
         				
         				
         					
         <h2>
            						
            						Auß deß Gravenhage vom 11. Ditto.
            					
         </h2>
         					
         <p>
            						
            <br></br> Seither jüngſten iſt der Barnefeld wenig mehr examiniert/ allein hat man den
            						
            <br></br>Grotium vnd Hoogerbeetes vber etliche Puncien verhört/ wird alſo dieſer Proceß
            						
            <br></br>nun bald zum end kommen/ vnd als denn gegen den abweſenden procedirt werden.
         </p>
         					
         <p>
            						
            <br></br> Jn mittelſt ſeindt alle Gubernatores der Stätt vñ Veſtungen hieher beruffen/
            						
            <br></br>den Herrn general Staden/ vnnd S. Exc. einen neuwen Eydt zu leiſten/ auch dar=
            						
            <br></br>neben neuwe Commiſſion zu empfangen/ neben dem wirdt ſtarck berathſchlagt/ ſo
            						
            <br></br>wol das Kriegsweſen/ als das Regiment/ auff einen beſſern Fuß zu bringen/ inſon=
            						
            <br></br>derheit daß man auff allen fall bey 25. oder 30000. Mann zu Feld bringen möchte/
            						
            <br></br>So werden auch allhie/ zu Ambſterdamb/ vnd anders wo/ vielerley groſſe vnd klei=
            						
            <br></br>ne Stück/ auff ein faſt new: vnd leichtere weiſe gegoſſen/ nit allein auff den Schif=
            						
            <br></br>fen/ ſondern auch in Feldzügen vnd Veſtungen zu gebrauchen.
         </p>
         					
         <p>
            						
            <br></br> Weil auß den Guligiſchen Landen von durchzug/ eynlägerung vnd Brannt=
            						
            <br></br>ſchatzung der Soldaten bey den Herrn Staden vielfältige Klagen eynkom̃en/ ha=
            						
            <br></br>ben dieſelben an alle Ritmeiſter vnnd Hauptleute ſcharpffe Mandata abgehen laſ=
            						
            <br></br>ſen/ vnd ſolches terminiren ernſtlich verbotten.
         </p>
         					
         <p>
            						
            <br></br> Man vernimpt/ daß theils vnſerer Reuterey ſich nach den Grenzẽ von Pader=
            						
            <br></br>born begeben/ vnd weil Auiß von Gülich eynkommen/ daß die Spaniſchen an de=
            						
            <br></br>nen orten ſich ſtarck verſam̃len/ ſeindt darauff S. Exc. vnd Graff Heinrich Fride=
            						
            <br></br>rich lang im Rath der Herrn Staden geweſen/ vnd möchten dieſelbe wol bald mit
            						
            <br></br>aller Reuterey nach den Oberquartieren rücken.
         </p>
         					
         <p>
            						
            <br></br> Verſchienẽ Freytag nachts iſt der Herr von Caſtillion auff der Poſt auß Franck=
            						
            <br></br>reich her kommen/ hat ſich alſbald zu jrer Exc. begeben/ vnd audiens gehabt/ die vr=
            						
            <br></br>ſach dieſer eilender ankunfft iſt noch in geheim.
         </p>
         					
         <p>
            						
            <br></br> Die Herrn Staden bemühen ſich ſehr/ den erwachſenen Vnwillen vnd Miß=
            						
            <br></br>verſtandt/ zwiſchen dem König in Franckreich vnnd Engellandt/ wegen abſchaf=
            						
            <br></br>fung beyderſeits Ambaſſatorn/ hinzulegen. 
         </p>
         				
         				
         					
         <h2>
            						
            						Auß Ambſterdam vom 12. Ditto.
            					
         </h2>
         					
         						
         <p>
            							
            <br></br>Auß Dortrecht wirdt geſchrieben/ daß die Remonſtranten in 20. ſtarck ſich bey
            							
            <br></br>dem Synodo eyngeſtellt/ vnd in der erſten Seſſion ein Oration/ ſo vber ein Stund
            							
            <br></br>lang gewäret/ gehalten/ wirt nunmehr 
            <span class="aq">ad puncta controuerſia</span> geſchrittẽ werden.
         </p>
         					
         					
         						
         <p>
            							
            <br></br> Der Prediger/ Jollan Tainus (?)/ welcher zu Delfft revocirt/ wirt erſttags nach
            							
            <br></br>Vtrecht verreiſen/ das Predigampt allda zu bedienen.
         </p>
         						
         <p>
            							
            <br></br> Geſtern ſind allhie noch 3. Compagnien Soldaten gemuſtert/ vnd auff die Oſt=
            							
            <br></br>Jndianiſche Schiff geſandt/ ſeindt jetzt faſt allerdings fertig/ auch bereit etliche
            ab=
            							
            <br></br>gefahren/ die werden aber der andern vnter Engelland warten/ vnd ſollen von dan=
            							
            <br></br>nen in 6000. Mann in dieſen vnierten Landen kommen.
         </p>
         						
         <p> </p>
         					
         				
         				
         					
         <h2>
            						
            						Auß Cölln vom 18. Ditto.
            					
         </h2>
         					
         <p>
            						
            <br></br> Man hat allhie/ dz der Biſchoff von Paderborn ehiſtes tags ſolenniter ſolle be=
            						
            <br></br>graben werden/ vnd daß die Stadiſche Reuter/ ſo ſich der orten befunden/ von den
            						
            <br></br>Bauren ſollen zertrennt ſeyn/ vnd daß jre Churf. D. etc. 2000. Mañ in Paderborn
            						
            <br></br>gebracht haben/ das Stifft deroſelben gehuldiget/ die Statt aber noch nicht. Son=
            						
            <br></br>ſten laſſen ihre Churf. D. etc. allhie im Landt 500. Pferde/ vnd 500. Mußkettirrer
            						
            <br></br>werben/ zu was end/ iſt noch vnbewuſt.
         </p>
         				
         				
         <p class="closer">
            					
            <br></br>
            					
            <span class="aq">ENDE.</span>
            				
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904454//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904455//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904456//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904457//full/0/0/default.jpg" width="70%"></img>
      </div>
   </body>
</html>