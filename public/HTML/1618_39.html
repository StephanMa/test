<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         <h4>39.</h4>
         <hr></hr>
         				
         					
         <h2>Auß Rohm vom 15. Septemb. 1618.</h2>
         					
         <p>
            						
            <br></br>
            <span class="in">V</span>On Neapoli ſindt endtlich auff 5. diß 16. derſelben wol armirten
            						
            <br></br>Galleren/ vnter deß 
            <span class="aq">Don Pietro Girone</span> deß Vice Re Sohns Coman-
            						
            <br></br>do außgefahren/ welcher den 
            <span class="aq">Don Ottauio d’Arragona</span> zum Statthal=
            						
            <br></br>ter ernent/ man diſcurrirt vnterſchiedtlich von jhrer Reiß/ es wirdt aber geglaubt/
            						
            <br></br>werden zu 
            <span class="aq">Meſſina</span> ſo lang ſtill ligen bleiben/ biß der Vberreſt von S. Exc. 
            <span class="aq">Arma-</span>
            						
            <br></br>
            <span class="aq">da</span> darzu kömpt/ vnnd daß ſie als dann einmühtig die vorhabende 
            <span class="aq">Impreſſa</span> vor=
            						
            <br></br>nemmen werden/ die Toſcaniſche Galleren weren bey ſelbiger Statt hin auch
            						
            <br></br>nach 
            <span class="aq">Meſſina</span> gefahren/ zu 
            <span class="aq">Niſita</span> weren 2. Vaſellen mit Soldaten von deß 
            <span class="aq">Don</span>
            						
            <br></br>
            <span class="aq">Camillo de Monti</span> Regiment beladen/ ankomen/ paſſiren nach 
            <span class="aq">Sicilia,</span> vnd hetten
            						
            <br></br>Sie Aviſo/ daß die Türckiſche 
            <span class="aq">Armada</span> in 
            <span class="aq">Calabria</span> beij dem Teich S. Johan ange=
            						
            <br></br>langt/ weil aber ſelbige Meerörter mit Reuter vnd Fußvolck wol beſetzt funden/ het=
            						
            <br></br>ten ſie noch kein Volck ans Land geſetzt.
            					
         </p>
         				
         				
         					
         <h2>Auß Venedig vom 21. Ditto.</h2>
         					
         <p>
            <br></br>Es iſt in 16. Tagen ein Vaſell herkommen/ mit bericht/ daß die 
            <span class="aq">Naui Corona</span>,
            					
            <br></br>vnd 
            <span class="aq">Tobia,</span> im hieher fahren von Candia/ von den Corſaren von 
            <span class="aq">Tuniſi</span> ange=
            					
            <br></br>ſprengt/ vnd nach dem ſolche ſpoliert/ das eine in Brandt geſteckt/ das ander aber
            					
            <br></br>mit allen Perſohnen ſo darauff geweſen/ weg geführet.
         </p>   
         					
         <p>
            <br></br>Hie befindt ſich der 
            <span class="aq">Don Gio. di Medici</span> ſehr ſchwach.
         </p>
         				
         <p>
            <br></br>	Genueſiſche Brieff bringen/ derſelbe Fiſcal habe die 
            <span class="aq">Sig. Gio. Battiſta,</span> vnd 
            <span class="aq">Lo-</span>
            				
            <br></br>
            <span class="aq">enzo Grimaldi</span>
            <span class="aq">,</span> Gebrüder/ weil ſie der Mordthat deß 
            <span class="aq">Gio. Antonio Spinola</span> be=
            				
            <br></br>ſchüldigt werden/ citiren laſſen/ der Thäter ſitze noch gefangen/ gegen deme iſt noch
            				
            <br></br>nichts fürgenommen worden/ vnd hetten ſie auß Spania, dem 
            <span class="aq">Marcheſe S. Croce</span>
            				
            <br></br>ſeije Befelch zukommen/ daß ſo bald das Kriegsvolck eingeladen/ er ſich ohne den
            				
            <br></br>von Florentz Galleren/ wol armirt in 
            <span class="aq">corſo</span> außgefahren.
         </p> 
         				
         <p>
            <br></br>	Von Meijlandt wird aviſirt/ daß die 2. alte Spaniſche Regimenten in 45.
            				
            <br></br>Compagnien reducirt ſeijen/ vnnd begehret der Gub. am 
            <span class="aq">Stado</span> Gelt/ das Auß=
            				
            <br></br>ländiſche Kriegsvolck zu bezahlen/ vnd abzudanken/ deßwegen wider etliche Auff=
            				
            <br></br>lagen vorhanden/ vnter deſſen kommen täglich viel Kriegs Officier an/ begerten
            				
            <br></br>vrlaub/ vmb auff der Neapolitaniſchen 
            <span class="aq">Armada</span> zu dienen/ dz allbereit abgedanckt 
            				
            <br></br>Fußvolck/ wie auch die Reutereij wirdt in Ordenung gebracht/ vmn zu imbarchie=
            				
            <br></br>ren/ vmb nach Teutſchlandt/ dem König Ferdinanden/ etc. zuzuführen/ deßwegen 
            				
            <br></br>wirdt ſpecial Befehl auß 
            <span class="aq">Spania</span> erwartet/ Sonſt were der Hertzog von 
            <span class="aq">Mantua</span>
            				
            <br></br>vnverſehens zu Meijlandt ankommen/ zu welchem Endt/ iſt vnbewuſt.
         </p>
         				
         <p>
            <br></br>	Vnſere 
            <span class="aq">Armada,</span> welche ſich noch zu 
            <span class="aq">Calamotta</span> befindet/ hat zweij mit Korn
            				
            <br></br>beladen/ vnnd von 
            <span class="aq">Puglia</span> nach Neapoli fahrende Vaſellen/ gefangen bekom=
            				
            <br></br>men.
         </p>
         					
         <p>
            <br></br>	Montag nachts hat der 
            <span class="aq">Ecc. Proueditor Erizzo</span> eine Staffetta an hieſigen
            				
            <br></br>Senat ſpedirt/ darauff divulgirt worden/ daß die Spanier ſich wider auff den 
            					
            <br></br>Grentzen begeben/ vnnd hette der Duca di Feria mit 1000. Pferdten gegen dem
            					
            				
            <br></br>Venetianiſchen Stado ſtreiffen laſſen/ derwegen ſelbiger Orten gute Wachten
            				
            <br></br>gehalten werden/ vnd hette die Herrſchaft viel Kriegsvolck ſo ſie abgedanckt wi= 
            				
            <br></br>der angenommen.
         </p> 
         				
         <p>
            <br></br>	Die letzt vermelte Galleren von Candia, welche vrlaub gehabt/ nach Hauß zu
            				
            <br></br>fahren/ vnd allbereit auf dem weg geweſen/ ſindt vom General der 
            <span class="aq">Armada</span> wider
            				
            <br></br>zurück erfordert/ weil eines theils der Neapolitaniſchen 
            <span class="aq">Armada</span> außgeloffen/ vnd
            				
            <br></br>beförchtet wirdt/ dörfften im 
            <span class="aq">Golfo</span> etwas tentiren wöllen. 
         </p>  
         				
         <p>
            <br></br>	Man hat Aviſo/ daß nachdem die Teutſche Guarniſon zu Zeng/ auß mangel 
            				
            <br></br>der Bezahlung mentinirt/ vnd außgezogen/ ſind die 
            <span class="aq">Vſcocchi</span> als baldt wider da=
            				
            <br></br>rein kommen/ vnnd darauff gleich in der Venetianer Gebiet/ Schaden ge=
            				
            <br></br>tan.  
         </p>
         				
         					
         <h2>Auß Wien vom 20. Ditto.</h2>
         					
         <p>
            <br></br>	Deß Böhmiſchen weſens halber ſtehet man hie noch in ſtetiger Conſultation/
            					
            <br></br>vnd Berahtſchlagung/ es ſind nun 2. 
            <span class="aq">Ordinari</span> auß dem Keijſ. Veldläger Aviſo
            					
            <br></br>ankommen/ daß bereit 2. treffen beſchehen/ in dem erſten 300. Böheimen/ auff ihr
            					
            <br></br>Keijſ. Maij. Seiten ein vornemmer Hungariſcher Capitain/ neben etlichen Sol=
            						
            <br></br>daten/ in andern aber in 600. Böheimen geblieben/ der 
            <span class="aq">Conte de Boucquoy</span> hat 
            					
            <br></br>Den Böhmen bereit ein groſſe Forcht eingejagt/ man vermuthe/ er werde bald auff
            						
            <br></br>Prag rucken/ es haben ihre Maij. abermals Commiſſarien abfertigen laſſen/ jnen
            					
            <br></br>Noch Gnad zu erzeigen/ den erfolg gibt die zeit. 
         </p>
         				
         					
         <h2>Auß Prag vom 22. Ditto.</h2>
         					
         <p>
            <br></br>	In dieſem Königreich ſtehet es ſehr gefehrlich/ vnd höret man nichts/ dann von
            					
            <br></br>Tijranniſiren/ es ſindt bereit vber 60. Dörffer verbrant/ Weib vnnd Kinder jäm=
            					
            <br></br>merlich ermordet/ vnter andern ſich aber begeben/ daß einer ein Weib gefragt/ ob
            					
            <br></br>ſie ſich zur Religion 
            <span class="aq">ſub vtraque</span> bekennen thete/ als ſie ſolches bejahet/ hat er Ihr
            					
            <br></br>ihr Kindt auß den Armen geriſſen/ daſſelbe auff 2. Stücken gehawen/ ſagent nun
            					
            <br></br>haſtu den Leib/ vnd Blut beijſammen/ vnd das vnſchuldige Kindt der Mutter ins
            					
            <br></br>Angeſicht geworffen/ dem Herrn Tijrſchka/ welcher doch dem Feindt ſol ſehr zuge=
            					
            <br></br>than ſeijn/ haben ſie 24 Dörffer abgebrandt/ vnd vnter andern Mordthaten ſo ſie
            					
            <br></br>begangen 22. Vnmündige hingerichtet/ der Feindt iſt vor dreij tagen auffgebro=
            					
            <br></br>chen/ in der nacht geflohen/ ſein Läger verlaſſen/ terminirt in dē Landt/ ſenget/
            bren=
            					
            <br></br>net/ raubet/ vnnd mordet nach Barbariſcher Art/ die Ständiſche als ſie diß ver=
            					
            <br></br>nommen/ ſindt gleich hernach gefolget/ können den Feindt zur Schlacht nit brin=
            					
            <br></br>gen/ wil keinen Standt halten/ wirdt ſich vielleicht etlicher Stätt impatroniren/
            					
            <br></br>vnd das Winterläger halten wöllen/ Das Manßfeldiſch Volck/ ſo allbereit in 
            					
            <br></br>Böhmen/ wirdt ſtündtlich zu Prag erwartet/ wohin denſelben ihr Ordinanz ge=
            					
            <br></br>geben/ weiß man noch nicht/ Interim kömmet viel Volck zu Roß/ vnd Fuß/ von
            					
            <br></br>drey Creijſen allhier/ ſindt zur Defenſion der Statt deputirt/ Vorgeſtern ſind all=
            					
            <br></br>hier etliche Fähnlein Knecht/ welche von der Bürgerſchafft eignen Koſten vnter=
            					
            <br></br>halten/ zur Muſterung geführet worden/ alſ aber in dem 
            <span class="aq">Iuramento</span> geſtanden/
            					
            <br></br>der Keijſ. Maij. vnd wider dero Feindt ſich zu verpflichten/ vnd zu ſchweren/ hat
            die
            					
            <br></br>gantze Bürgerſchafft ſich deſſen zum höchſten beſchwerdt/ vnd von den Commiſ=
            					
            <br></br>ſarien runde Erklerung haben wöllen/ ob ſie dieſe 
            <span class="aq">Formulam iuramenti</span> von den
            				
            					
            <br></br>Statt Räthen/ oder den Herrn Directoren bekommen/ weil aber die Commiſſa=
            					
            <br></br>rien keine Antwort von ſich ſtellen wöllen/ iſt man 
            <span class="aq">re infecta</span> darvon gezogen/ der
            					
            <br></br>nechſte Tag wirdt die Practicquen eröffnen.
         </p>
         					
         <p>
            <br></br>	Die Märheriſche Geſandten/ Fürſt von Liechtenſtein/ Herr Carl von Tſchiro=
            						
            <br></br>tin/ vnd Herr von der Leippa/ ſind dieſer Tagen allhier ankommen/ haben beij den
            				
            <br></br>Ständen Audienz gehabt/ auch auff begehren/ die 
            <span class="aq">media compoſitionis</span> eröffnet
            				
            <br></br>weil aber dieſelbe der gantzen Nation ſchmehelich/ vnd vnreputirlich/ dörfften ſie
            				
            <br></br>Schwerlich angenommen werden.
         </p>
         				
         <p>
            <br></br>	Sambſtag/ Son. vnnd Montag ſindt 12. ſtück Geſchütz auß hieſigem Zeug=
            				
            <br></br>hauß herunder in die alt Statt/ vnd theils dem Böhmiſchen Feldtläger nachge=
            				
            <br></br>führet worden/ das Landtvolck aller Enden auffgebotten/ vnd der 5. Mann allbe=
            				
            <br></br>reit in die Rüſtung/ In Summa es kömpt ein ſolches anſehnliches Volck an=
            				
            <br></br>hero/ deſſen ſich zu verwundern/ in maſſen dann auch noch täglich geworben wird/
            					
            <br></br>Gott komme ins Mittel/ der Marggraff von Jägerndorff iſt zwar mit der Schle=
            				
            <br></br>ſiſchen Hülff bereit auff dem Böhmiſchen Boden angelangt geweſen/ als aber
            					
            <br></br>der Fürſt von Brieg/ vom Keijſ. Hoffe zurück kommen/ iſt ſolcher Fortzug ver=
            				
            <br></br>wehret/ vnd das Volck wider auff die Grentzen in das alte quartier erfordert wor=
            				
            <br></br>den/ vnd allda auff 1. October deß angeſtellten Landtags zu Preßburg erwarten
            				
            <br></br>ſollen/ welches den Böhmen ein groſſen vnwillen gemacht.
         </p>
         					
         <p>
            <br></br>	Der Graff von Manßfeldt iſt mit wenig Perſohnen herein kommen/ heut beij
            				
            <br></br>den Herrn Ständen Audienz gehabt/ vnnd Ordinanz begert/ der iſt zu beijden
            				
            <br></br>Heeren als General/ ins Läger beſchieden worden/ mit ſelbigen ſich zuvor zu vn=
            				
            <br></br>terreden/ wird heut hinauß poſtiren/ deſſen Volck ligt auff den Pilßniſchen Dörf=
            				
            <br></br>fern herumb/ daß ſie alſo dieſe Statt von weiten belägern/ vnd haben die Pilßner
            				
            <br></br>Ihre dreij Vorſtätt nachtſzeit ſelbſten abbrennen laſſen.
         </p>
         				
         <p>
            <br></br>	Allhie thut man nicht allein vor den Stätten/ Schantzen verfertigen/ ſondern
            				
            <br></br>auch viel Gaſſen mit Ketten verſchlieſſen/ vnd etliche enge Durchgäng gantz ver=
            				
            <br></br>machen.
         </p>
         				
         					
         <h2>Auß deß Gravenhage vom 26. Ditto.</h2>
         					
         <p>
            <br></br>	Die Frantzöſiſche 
            <span class="aq">extra-</span> vnd 
            <span class="aq">ordinari Amb. Meſſ. de Boiſiſſe</span> vnnd 
            <span class="aq">Maurier</span>
            				
            <br></br>haben abermals in der Herrn Staden Verſamblung/ ſchrifft. vnd mündlich für=
            						
            <br></br>bracht/ was maſſen jr Herr/ vnd König jnen anbefohlen/ widerumb zurück zu keh=
            				
            <br></br>ren/ zu keinem andern endt den wolgedachten Herrn Staden mit raht/ vnnd that
            				
            <br></br>beijzuwohnen/ damit alles in vorigen Standt gebracht werde/ vnd approbiren jre
            				
            <br></br>Maij. alles das jenige was jhre Hochm. vnd S. Exc. bißher zu Dempffung dieſer
            				
            <br></br>einländiſchen Empörungen/ Abſchaffung der 
            <span class="aq">Deſordres,</span> vnnd Vorkommung
            				
            <br></br>ferrner vnheilen/ſie freundtlich ermahnent/ alſo mit guter Fürchtigkeit fort zu=
            				
            <br></br>fahren/ damit die Länder auffs new vereinigt werden/ darzu ihre Maij. als ein ge=
            				
            <br></br>Trewer Bundtgenoß das jhrige gern wolen attribuiren/ ja das euſſerſte darbeij
            				
            <br></br>auffſetzen/ begehren aber auch ihre Hoch??wolten jhre Maij. von der Landen jetzi=
            				
            <br></br>gen Zuſtandt ehiſt vmbſtändtlich berichtet welches beſchehen wird.
         </p>
         				
         <p>
            <br></br>	Belangent hieſige Verhaffte/ werden ſelbige jetzt ſtärcker verwahrt/ ſindt noch 
            					
            <br></br>nicht examinirt/ allein haben die Herrn Commiſſarien den Ledenberg vber vorige 
            			
            				
            <br></br>eröffnete Puncten/ noch etliche mal verhöret/ vnd weil er deßfals etwas vnbeſtän=
            				
            <br></br>dig befunden/ möchte er heut wol zur Tortur kommen/ hat ſonſten die andere Pun=
            				
            <br></br>cten mit mehrern Zuſatz affimirt/ auch noch etliche wichtige Schreiben/ darun=
            					
            <br></br>der theils/ ſo der Barnefeldt an jne geſchrieben/ zu ſeiner Beſchönung/ vorbracht.
         </p>
         				
         <p>
            <br></br>	Es verlaut daß die Herrn von Brienen/ vnnd Bieſeman/ ſo vor dieſem in der
            				
            <br></br>Generalitet erſchienen/ vnd von den Gelderiſchen Ständen abgefordert worden/
            				
            <br></br>jetzt durch deren Befehl ebenfalls in Arreſt genommen ſeijen/ vnnd auff allhero ge=
            				
            <br></br>bracht möchten werden/ es wirdt auch geſagt/ daß der Gub. von Wilhelmſtatt/ ne=
            					
            <br></br>ben noch andern auch verarreſtirt werden möchte/ vnd weil ſich der Vtenbogart/ vnd
            				
            <br></br>andere noch abſent halten/ wird jnner wenig Tagen/ wie gewöhnlich/ die Einruf=
            				
            <br></br>fung beſchehen.
         </p>
         					
         <p>
            <br></br>	S. Exc. neben der Herrn General Staden Deputirten ſindt vorgeſtern nach
            				
            <br></br>Delfft gezogen/ allda den Magiſtrat auch zu reformiren/ von dannen wider hieher
            				
            <br></br>kommen/ vnd als dann nach Nort.Hollandt verreiſen/ allda inſgleichen alles/ ſo
            				
            <br></br>viel müglich wider zu recht zu bringen.
         </p>
         				
         <p>
            <br></br>	Den 3. Octob. ſol wider eine Verſamblung der gemeinen Landſtändt gehal=
            				
            <br></br>ten/ vnd vnter andern von dem 
            <span class="aq">Synodo nationali,</span> der auff 1. Novemb. gewiß an=
            					
            <br></br>gehen ſol/ berahtſchlagt werden/ Man hat beij dem König in Franckreich/ wie etli=
            				
            <br></br>che berichten/ ſo viel zu wegen bracht/ daß etliche der Reformirten Kirchen Theo=
            				
            <br></br>logen ſollen herauß geſchickt werden/ wie inſgleichen von Zürich/ Bern/ vnd an=
            				
            <br></br>dern Oerten/ vnangeſehen etliche hefftig darwider geweſen/ obgedachtem Synodo
            				
            <br></br>beijzuwohnen.
         </p>
         				
         					
         <h2>Auß Ambſterdamb vom 27. Ditto</h2>
         				
         <p>
            <br></br>Demnach die Zeit/ ſo die Herrn Staden den Befehlſhabern der Oſt.Indi=
            				
            <br></br>ſchen Compagnia ihren Handel allda zu treiben vergönnet/ faſt verſtrichen/ ver=
            				
            <br></br>laut/ die Herrn Staden wöllen hinfüro daſſelbe Octroij (?) dieſen gantzen Handel be=
            				
            <br></br>treffent/ für ſich ſelbſten behalten/ vnnd ſolche Ordtnung anſtellen/ als ſie ſelbſt
            				
            <br></br>werden gut finden.
         </p>
         				
         <p>
            <br></br>	Beij Hollandt iſt ein Jagt Schiff/ ſo in Dennemarck nach Oſt.Indien auß=
            				
            <br></br>gerüſtet/ fürüber/ vnd in die Weſt.See hinauß gefahren/ dem ſollen noch 2. ande=
            				
            <br></br>re von dannen folgen/ daß alſo der Oſt.Indianiſche Handel nunmehr von einem
            				
            <br></br>dem andern verderbt wirdt/ vnd je länger je weniger außbringt.
         </p>
         				
         <p>
            <br></br>	Allhie iſt ein Schiff auß Guinea reich geladen/ ankommen/ bringt vnter an=
            				
            <br></br>dern 800.lb. Gold/ welches auff 4. Thonnen Golts geſchätzt wirdt/ vnd ſindt auch
            				
            <br></br>3. Schiff auß Groenlandt vom Walfiſchfang kommen/ aber nicht viel gefangen/
            				
            <br></br>ſo ſind heut 2. Schiff aus der Moſcaw angelangt.
         </p>
         				
         					
         <h2>Auß Cölln vom 2. Octob.</h2>
         				
         <p>
            <br></br>	Zu Weſel hat man das Spaniſche Kriegsvolck gemuſtert/ vnd etlichen Com=
            				
            <br></br>pagnien newe Fähnlein gegeben/ vnd die alte abgelegt/ ſolches ſolle in allen Guar=
            				
            <br></br>niſonen beſchehen/ vnd iſt den Obriſten zu Roß vnnd Fuß befohlen worden/ ihr
            				
            <br></br>Volck in guter Ordnung/ vnd Bereitſchafft zu halten. Vor etlichen Tagen ſind
            				
            <br></br>zu Aldenhoffen etliche Rittmeiſter vn̅ Obriſten angelangt/ wie verlaut etliche 1000.
            				
            <br></br>Mann zu Roß vnd Fuß anzunemmen/ inſgleichen werden auch 1000. Pferd im
            				
            <br></br>Landt von der Marck geworben/ ſo vielleicht den Böhmen zu ziehen möchten.
         </p>
         				
         <p class="closer">
            <br></br>
            <span class="aq">ENDE.</span>
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904413//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904414//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904415//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904416//full/0/0/default.jpg" width="70%"></img>
      </div>
   </body>
</html>