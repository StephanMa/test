<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         <h4>
            					
            					
            					46.
            				
         </h4>
         <hr></hr>
         				
         					
         <h2>
            						
            						Auß Rohm vom 3. Nouemb. 1618.
            					
         </h2>
         					
         						
         <p>
            <br></br>
            <span class="in">Z</span>V Neapoli ſeindt die Kriegs Oberſten von jren Aemptern widerkommen/
            				
            <br></br>haben aber zuvor die Guardien der Battaglionen am Meer wider zu rück ge=
            				
            <br></br>ſandt/ vmb die Gemeine der Beſchwernuß mit den Loſamentern zu entheben/
            				
            <br></br>Es ſeindt im ſelbẽ Porto 14. Galeren von Meſſina/ mit denen auch 2. mit Seiden
            				
            <br></br>beladen/ eynkommen/ habẽ vnterwegs etliche Türckiſche Bregatini mit etlich 100.
            				
            <br></br>Schlauen gefangen/ jetzt werden deß Bapſts Galeren allda erwartet/ Von Meſ=
            				
            <br></br>ſina hetten ſie/ daß deß 
            <span class="aq">Duca d'Oſſuna</span> Galleonen im ſelben Porto von der Fortu=
            				
            <br></br>na ſo vbel zugericht/ daß ſie auch beym Golffo den Vntergang beſorgt/ eyngefah=
            				
            <br></br>ren/ welche jetzt den erlittenen Schaden verbeſſern.
         </p>
         						
         <p>
            							
            <br></br>Zu Malta iſt die außgelauffene Tartana wider kommen/ hat eine Vaſell von
            				
            <br></br>Tuniſi mit 80. Schlauen/ vnd etliche Kauffmannſchafften/ gefangen mitbracht/
            				
            <br></br>Vnnd nach dem deß Priors Aldobrandino Generalat zum endt gelauffen/ iſt der
            				
            <br></br>
            <span class="aq">Commendator Gattinara</span> zum neuwen General vber ſelbiger Religion Galeren
            				
            <br></br>erwehlt worden.
         </p>
         					
         				
         				
         					
         <h2>
            						
            						Auß Venedig vom 9. Ditto.
            					
         </h2>
         					
         						
         <p>
            							
            <br></br>Von Genua hat man/ daß in allen Spaniſchen See Cuſten groſſe bereitſchafft
            				
            <br></br>von Biſcotti/ vnd andern Prouiſionen/ zu einer Meer Armada gemacht werden/
            	
            <br></br>vmb gegen den Frühling außzulauffen.
         </p>
         					
         					
         						
         <p>
            							
            <br></br>Meyländiſche Brieffe bringẽ/ ſo bald ſelbiger Gub. deß 
            <span class="aq">Marcheſe S. Croce</span> an=
            				
            <br></br>kunfft zu Genua vernommen/ hat er alſbald den General vber der Reuterey dahin
            				
            <br></br>geſchickt/ denſelben zu beſuchen/ vnd gehet das Geſchrey/ er bringe befelch/ daß deß
            				
            <br></br>
            <span class="aq">del Ro</span> vnd 
            <span class="aq">Bagliono</span> zwey Lombardiſche/ wie auch deß Carlo Spinelli Neapoli=
            				
            <br></br>taniſche Regimenter in der Jnſul Sardegna gelegt werden ſollen/ vmb auff den
            				
            <br></br>Frühling zu der bereit deſtinirten Jmpreſa/ welche vermuthlich/ in Affrica vorge=
            				
            <br></br>nommen werden ſolle/ fertig zu haben/ vñ iſt den Capitainen ſchon aufferlegt/ newe
            		
            <br></br>Soldaten/ jre Compagnien zu erfüllen/ zu werben.
         </p>
         					
         					
         						
         <p>
            							
            <br></br>Auß Conſtantinopel wirdt vom 2. Paſſato der Perſianer groſſe Niderlage con=
            				
            <br></br>firmirt/ Eſ haben die Ottomaner gleichwol auch viel eyngebüſt/ dieſes dörffte ver=
            				
            <br></br>vrſachen/ daß der Perſianer zum Frieden verſtehen möchte/ wenn ſelbiger erfolget/
            				
            <br></br>werden die Türcken ihre gantze Macht wider die Coſaggen wenden/ vmb den von
            				
            <br></br>jnen im Schwartzen Meer
            							
            <span class="aq">continu</span>t beſchehenen Schaden zu rechen/ Sonſt were
            				
            <br></br>in Conſtantinopel eine Brunſt von 4000. Hauſer entſtanden/ man vermeynt/ ſeye
            				
            <br></br>von den Janitſcharn ins Werck gericht/ vmb/ jrem brauch nach/ in ſolchen fällen/
            			
            <br></br>die Kauffmanns Läden/ welches mehrertheils Chriſtenſeyn/ zu plündern.
         </p>
         					
         					
         						
         <p>
            							
            <br></br>	Auß Franckreich hat man/ der 
            <span class="aq">Duca di Longauille</span> befindt ſich jetzt zu New Ca=
            				
            <br></br>ſtell in Schweitz/ vmb ſeine Vnterthanen zum Gehorſam zu vermögen/ Dẽ Car=
            				
            <br></br>dinal von Sauoia iſt täglich vom Frantzöſiſchen Hof mit 400. Cronen zu vnter=
            				
            <br></br>halten/ verordnet worden/ ſein anbringẽ iſt anders nichts/ als ein Heyrath zwiſchen
            				
            <br></br>ſeinem Bruder 
            <span class="aq">Principe Vittorio</span>
            <span class="aq">,</span> vnd deß Königs Schweſter/ zu tractiren.
            
         </p>
         					
         				
         				
         					
         <h2>
            						
            						Auß Wien vom 8. Ditto.
            					
         </h2>
         					
         <p>
            						
            <br></br>Den 2. diß iſt der Durchleuchtigſt Fürſt vnd Herr/ Herr Maximilianus/ Erz=
            			
            							
            <br></br>Hertzog zu Oeſterreich/ nach außgeſtandener continuirenden Schwachheit/ in
            				
            <br></br>Gott ſeliglich entſchlaffen/ mit groſſer klag vnd betrübnuß dero ſelben Räth/ Die=
            				
            <br></br>ner/ vnd andern Perſonen/ Montags iſt die Leich zu den Auguſtinern geſetzt/ ſolle
            				
            <br></br>allda biß auff den 30. ſtehen bleiben/ hernacher auff Jnſbrug geführt werden/ ihre
            				
            <br></br>Maj. die Keyſerin/ ſollen wegen dieſes tödtlichen abgangs/ ſehr erſchrocken/ vnnd
            				
            <br></br>ohne das auch gefährlich ſchwach ſeyn/ Gott ſchicke es zur beſſerung.
         </p>
         					
         <p>Höchſtg.
            				
            <br></br>jhre Durchl. haben wegen dero verlaſſenſchafft ein ordentliche Diſpoſition/ vnd al=
            				
            <br></br>ſo in allem eine gute Richtigkeit gelaſſen/ ihr Königl. W. 41000. fl. Ertzherzogen
            				
            <br></br>Leopoldo 10000. fl Ertzhertzogen Carolo auch 10000 fl. zeit jres Lebens alle Jahr
            				
            <br></br>zu reichen/ vnd jedem dero Hofgeſind noch 4. Jahr die völlige Beſtallung zu gebẽ/
            				
            <br></br>vermacht. Jtem/ Ertzhertzogen Caroli F. Durchl. die Newſtatt/ ſampt allen im
            				
            <br></br>Schloſſz befindenden Mobilien/ vnd hingegen Carolus jrer Königl. W. jüngſten
            	
            <br></br>Herrn Sohn/ etc. die Neyß cedirt/ vnd vbergeben.
         </p>
         					
         <p>
            						
            <br></br>Es werden Keys. Patenta an alle Ort ins Reich verſchickt/ vnd ſonderlich den
            				
            <br></br>Kreiß Oberſtẽ befohlen/ den Böhmẽ niemands zuzihen zu laſſen/ Die andern aber/
            		
            <br></br>ſo ſich bereit in Kriegsdienſten eyngelaſſen/ ſolle 
            <span class="aq">ipſo facto</span> in die Acht erklärt ſeyn.
         </p>
         					
         <p>
            						
            <br></br>Der 
            <span class="aq">Conte de Boucquoy</span> ſchreibt auß dem Keyſerl. Läger/ er were ſchon lengſt
            				
            <br></br>gern von dannen auffgebrochen/ es mangle jhme aber an Gelt/ vnnd Roſſz zur Ar=
            				
            <br></br>tollerey fuhr/ ſo köndtẽ die Knechte vor Kälte nit bleiben/ deren weren auch bereit
            viel
            				
            <br></br>vom Froſt geſtorben/ vnd ſchneide ſich die Prouiandt auch ab/ zu dem lige jnen der
            			
            <br></br>Feindt auffm Halß/ begert alſo mehr Volck/ Gelt/ vnd andere Notturfft.
         </p>
         					
         <p>
            						
            <br></br>Allhie ſeindt 4000. par Schuh gemacht/ ſo ins Läger ſollen/ künfftige Wo
            				
            <br></br>chen werden deß Fuggers geworbene 2000. Mann allhie gemuſtert/ vnd dẽ Keyſ.
            				
            <br></br>Läger zugeführt werden/ Graff von Fürſtenberg helt ſein Muſterplatz zu Eiſen=
            				
            <br></br>ſtatt/ vnd ſind die Trieſter 2000. Mann ſchon auffm wege.
         </p>
         					
         <p>
            						
            <br></br>Jhre Churf. G. zu Sachſen ſollen von jrer Keyſ. Maj. einen vnconditionirten
            				
            <br></br>Gewalt/ mit den Böhmen/ deß Friedens halben/ zu tractiren/ begeren/ vnd weil die
            				
            <br></br>Diſarmirung nicht zu erhalten ſeyn wurde/ daß vnter deſſen die 
            <span class="aq">arma</span> ſuſpendiert
            					
            <br></br>werden möchten.
         </p>
         					
         <p>
            						
            <br></br>Die Mähreriſchen Stände kommen zuſammen/ ſeindt vntereinander nicht ei=
            				
            <br></br>nig/ der Herrn Standt ſolle es mit jhrer Maj. der Ritterſtandt aber mit den Böh=
            				
            <br></br>men halten. Der hieſige Oeſterreichiſche Landtag wirdt den 12. diß noch fortgehen/
            				
            <br></br>
            <span class="aq">interim</span> aber kommen die Ständt 
            <span class="aq">ſub vtraque</span> an ein ander Ort zuſammen/ ſich/
            				
            <br></br>was zu thun ſeye/ zu berathſchlagen/ vnd befinden ſich die Vnter Enſeriſchen auch
            				
            <br></br>ſehr beſchwert.
            
         </p>
         				
         				
         					
         <h2>
            						
            						Auß dem Feldläger vor Pilſen vom 8. Ditto.
            					
         </h2>
         					
         <p>
            						
            <br></br>Dieſer tagen ſeindt die Pilßner herauß gefallen/ darüber der vnſern 16. geblie=
            				
            <br></br>ben/ Den 3. diß iſt eine Mina geſprengt/ vnd auff 95. Schüß auß den groſſen Car=
            				
            <br></br>thaunen/ ohne die andere/ in die Statt geſchoſſen worden/ Den 4. 5. und 6. hat man
            				
            <br></br>Tag vnd Nacht Preſſa geſchoſſen/ auch vnter deſſen viel Sturm/ vnd Ernſt Ku=
            				
            <br></br>geln/ Granaten/ vnd ander Feuwerwerck hineyn geworffen/ vnd groſſen Schaden
            				
            <br></br>gethan/ Die drinnen ſollen reſoluirt ſeyn/ Leib vnd Leben bey der Statt zu laſſen.
            
         </p>
         				
         				
         					
         <h2>
            						
            						Auß Prag vom 10. Ditto.
            					
         </h2>
         					
         <p>
            						
            <br></br>Sontag iſt das Keyſer. Läger auffgebrochen/ haben einen Anſchlag auff New=
            			
            							
            <br></br>hauß/ Crumau vnd Budweiß gehabt/ auch zur Newſtatt ſich der Vorſtatt ſchon
            				
            <br></br>bemächtiget/ aber die darinnen ligende drey Fähnlein haben ſich tapffer gewehrt/
            				
            <br></br>vnd ſolle der Graff von Thurn jhnen mit etlich 1000. zu Roſſz vnnd Fuß nachge=
            				
            <br></br>ſetzt/ vom Nachzug viel erlegt/ vnd gute Beuten bekommen haben/ Die Keyſ. het=
            				
            <br></br>ten ſich auff Doltſch vnd Piſtritz zu begeben/ vnnd 50. Wagen mit Krancken nach
            				
            <br></br>Teutſchenbrot geſandt.
         </p>
         					
         <p>
            						
            <br></br>Geſtern ſeindt noch 2. ſtück Geſchütz/ 400. Kugeln/ vnd etliche Tonnen Pulffer
            				
            <br></br>nach Pilſen geſchickt/ der Graff von Mansfeld aber ſelbſt hereyn kommen/ hat ge=
            				
            <br></br>ſtern bey den Herrn Ständen audientz gehabt/ vnd heut wider nach Pilſen gefah=
            				
            <br></br>ren: Man ſagt/ es ſolle mit ſelbiger Statt noch zur Commiſſion kommen.
            
         </p>
         				
         				
         					
         <h2>
            						
            						Auß deß Gravenhage vom 13. Nouemb.
            					
         </h2>
         					
         <p>
            						
            <br></br>Den 8. dieſes haben S. Printz. Exc. in verſamlung der Herrn General Sta=
            				
            <br></br>den von jhrer Verrichtung Relation gethan/ welche von den Herrn Staden mit
            				
            <br></br>guten contentament angehört worden/ bald darauff iſt daſelbſt auch deß Königs
            				
            <br></br>von Engellandt Amb. neben dem Biſchoff von Landaff/ welcher ſampt 3. andern
            				
            <br></br>Theologen/ dem National Synodo beywohnen ſolle/ erſchienen/ vnnd in 2. Stun=
            				
            <br></br>den lang allda verharret/ Nach Mittags haben ſie S. Exc. beſucht/ deß andern ta=
            				
            <br></br>ges iſt gemeldter Biſchoff/ ſampt den Theologen nach Dortrecht gezogen/ allda in
            				
            <br></br>kurtzen der Synodus angehen ſolle/ Ehe aber die erſte Seſſion gehalten wirt/ wer=
            				
            <br></br>den S. Exc. die Engelländ. Schwediſche/ vnnd andere 
            <span class="aq">Ambaſſatores,</span> perſönlich
            				
            <br></br>ſich dahin begeben/ vnd dem erſten 
            <span class="aq">Actui</span> beywohnen/ demſelben deſto mehr zu au=
            				
            <br></br>thoriſiren/ Jns gleichen ſolle auch beym Schluß/ oder Abſcheid/ geſchehen/ derſelbe
            	
            <br></br>folgends an alle Kirchen durch gantz Europa geſandt werden/ vm̃ zu confirmiren.
         </p>
         					
         <p>
            						
            <br></br>Donnerſtag iſt hieſiger Magiſtrat auch reformiert/ vnnd alle/ auſſerhalb 3. ſo zu
            				
            <br></br>den new erwehltẽ gelaſſen/ abgeſetzt worden/ hernacher ebenmäſſige Ermahnungen
            				
            <br></br>vñ 
            <span class="aq">publicationes</span>/ wie in den andern Stätten/ beſchehen/ eröffnet/ die Officier von
            		
            <br></br>den exercirten Bürgern haben auch den alten Eidt erneuwern müſſen.
         </p>
         					
         <p>
            						
            <br></br>Ein dergleichen Reformation ſol mit der RechenCammer auch fürgenommen/
            				
            <br></br>deßgleichen die Ballinen/ Schultheiß vnd Richtern in Stätt: vnd Dörffern/ nach
            				
            <br></br>S. Exc. vnd der Herrn General Staden gutdüncken/ vorgenommen werden/ vm̃
            				
            <br></br>beſſer Auffacht zu haben/ die Execution vber der Herrn Staden Mandaten/ ins
            			
            <br></br>Werck zu ſetzen.
         </p>
         					
         <p>
            						
            <br></br>	Was die Gefangene betrifft/ iſt in derſelbẽ ſach anders nichts fürgangen/ als
            				
            <br></br>daß die H. Commiſſarien geſtern den Barnefeldt das erſtemal examiniert/ fahrẽ
            				
            <br></br>nun ernſtlich darmit fort/ vnnd ſollen ſich täglich mehr Practicken offenbaren/ Eſ
            				
            <br></br>werden noch 2. oder 3. Kammern zugerüſt/ alſo zu vermuthen/ daß noch mehr Per=
            				
            <br></br>ſonen möchten in Verhafft genommen werden.
         </p>
         					
         <p>
            						
            <br></br>	Mitler weil kom̃en die Herrn General Staden/ vnd die Particulare von Hol=
            				
            <br></br>landt/ täglich beyſammen/ die noch ſchwebende Streittigkeiten zu vergleichen/ vnd
            					
            <br></br>in allem beſſere Ordnung anzuſtellen.
         </p>
         					
         <p>
            						
            <br></br>	Die Böhmiſchen Stände haben widerumb an die Herrn Staden geſchrieben/
            				
            <br></br>vnnd Hülffe begert/ wie verlaut/ ſolle ſchon beſchloſſen ſeyn/ ſie mit einer ſtarcken
            				
            <br></br>Hülffe/ weiln es die Religion betrifft/ beyzuſpringen/ vnd iſt allbereit durch offenen
            				
            <br></br>Trummelſchlag in dieſen Landen verkündet/ daß ſich niemand/ bey verluſt Leib und
            			
            						
            <br></br>Guts/ wider die Böhmiſche Stände/ in Dienſten begeben ſolle. Als die alte Refor=
            				
            <br></br>mierte zu Rotterdam Sontags wider in der groſſen Pfarrkirchen geprediget/ iſt
            				
            <br></br>deren eine groſſe anzahl zuſammen kommen/ gleichwol iſt Freytags daſelbſt eine
            				
            <br></br>kleine Empörung geweſt/ in deme die Armenianer/ vnd jhr Anhang/ den Gräuin=
            				
            <br></br>chonium/ als er wegen ſeines Gebets/ darinn er den Barnefeld/ vnnd Conſorten/
            				
            <br></br>ſo/ wie er ſagte/ zur vngebür gefangen/ mit eyngeſchloſſen/ allhier vor der Generali=
            				
            <br></br>tet beſcheiden/ ſich deßwegen zu purgiren/ aber nit erſchienẽ/ ſondern ſelbigen Frey=
            				
            <br></br>tag eine gar bewegliche/ doch auffrühriſche Predigt gethan/ mit vermelden/ man
            				
            <br></br>ſuchte jhne auch in Hafft zu bringen/ worüber die Armenianer ſich ſeiner erbarmt/
            				
            <br></br>vnd gantz nicht geſtatten wollen/ daß er hieher ſich begeben ſolte/ Ja vber laut geruf=
            				
            <br></br>fen/ daß ſolches von jren neuwen Magiſtrat herrühre/ deßwegen jrer 2. mit bloſſen
            				
            <br></br>Meſſern einen Bügermeiſter in ſeinem Hauß gewalt erzeigen wollen/ doch von den
            				
            <br></br>andern abgehalten/ vnnd der Tumult geſtillt worden/ welches den Gewaltthätern/
            				
            <br></br>wie auch den Greuinchonium/ noch wol vbel bekommen möchte/ denn wie jetzt ver=
            				
            <br></br>laut/ wirdt man gegen all die jenige ſo ſich der Generalu??/ und S. Exc wolbeſtellte
            				
            <br></br>Anordnung widerſetzen/ anders verfahren/ vnd nit mehr durch die Finger ſehen.
            
         </p>
         				
         				
         					
         <h2>
            						
            						Auß Ambſterdamb vom 14. Ditto.
            					
         </h2>
         					
         <p>
            						
            <br></br>Nach dem für etlichen tagen allhie einer gefänglich angenommen/ ſo geiſtliches
            				
            <br></br>Stands/ vnnd ein Jeſuiter von Bergen im Henegaw bürtig ſeyn ſolle/ weiln nun
            				
            <br></br>in dem Hage zween gefangen ſitzen/ welche etwas wider S. Exc. Perſon fürzuneh=
            				
            <br></br>men ſollen im Sinn gehabt haben/ vnnd auff dieſen/ daß er auch davon gewüſt/ be=
            				
            <br></br>kannt/ als hat man denſelben durch den Schultheiß/ vnd 2. Schöffen/ verſchienen
            	
            <br></br>Sontag von hier nach dem Hag geſandt.
         </p>
         					
         <p>
            						
            <br></br>	Dieſe Wochen werden die Soldaten/ welche auff die OſtJndianiſche Schiff
            				
            <br></br>kommen ſollen/ gemuſtert/ auff 
            <span class="aq">dato </span>muſtern die Bootsgeſellen in die Admirali=
            				
            <br></br>tet/ die mit den Kriegsſchiffen nach dem Strecho fahren/ ſollen in allem 12. Schiff
            				
            <br></br>ſeyn/ welche für dißmal auß dieſen vnierten Prouintzen außſegeln werden.
            
         </p>
         				
         				
         					
         <h2>
            						
            						Auß Cölln vom 20 Ditto.
            					
         </h2>
         					
         						
         <p>
            							
            <br></br>Von Weſel haben wir/ daß man 5. Compagnia Spanier/ ſo man gern in die
            				
            <br></br>newerbauwete Häuſer/ oder Bracken/ an der Statt Mauren eynloſiert/ vnd nicht
            				
            <br></br>hineyn gewolt/ nach Mülheim/ vnd andern orten/ ſenden wil/ Vnnd hergegen die
            				
            <br></br>Wallonen/ ſo daſelbſt lange zeit gelegen/ nach Weſel führen/ vnd in gedachte Bra=
            				
            <br></br>ckẽ eynquartirẽ wirt/ ob es nun vmb die jenigen/ ſo zu ſehr mit Soldaten beſchwert
            				
            <br></br>worden/ etwas zu erleichtern/ oder zu was anders angeſehen/ kan man noch nicht
            				
            <br></br>wiſſen. Sonſten hat der Gub. allda einen/ Namens Beckman/ weiln er newlicher
            				
            <br></br>zeit/ wegen der Statt vnd den Staden/ beym König in Engellandt/ vnnd andern
            				
            <br></br>Potentaten/ einige Sachen tractiert haben ſolle/ gefänglich eyngezogen/ wirdt wol
            				
            <br></br>verwahrt.
         </p>
         					
         					
         						
         <p>
            							
            <br></br>Von Brüſſel wirt geſchrieben/ dz allda ein Currir auß Spania ankom̃en/ wel=
            				
            <br></br>cher Gelt vnd Volck hülffe für jre Keyſ. Ma. wider die Böhmen mitbringt/ der iſt
            				
            <br></br>alſbald in groſſer diligentz/ nach Wien poſtirt.
         </p>
         					
         					
         						
         <p>Die jenigen/ ſo auß Flandern kom=
            				
            <br></br>men/ geben für/ daß man zu Lüttich etliche Reuter für jre Churf. Durchl. zu Cölln
            							
            <br></br>werben thut/ die Stiffter/ Münſter vnnd Paderborn/ von dem täglichen ſtreiffen
            		
            <br></br>vnd plündern der Soldaten/ zu befreyen.
         </p>
         					
         				
         				
         <p class="closer">
            					
            <span class="aq">E N D E.</span>
            				
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904442//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904443//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904444//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904445//full/0/0/default.jpg" width="70%"></img>
      </div>
   </body>
</html>