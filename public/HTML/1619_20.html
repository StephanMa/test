<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         			    
         <h4>20.</h4>
         <hr></hr>
         				
         					
         <h2>Auß Rohm vom 4. May/ 1619.</h2>
         						
         <p>
            <br></br>
            <span class="in">D</span>Er 
            <span class="aq">Vice Re</span> zu Neapoli leſt noch allerhand Nationen von Frantzoſen/
            						
            <br></br>Engell. vnd Niderländern/ auff die Armada annemmen/ hat den 
            <span class="aq">Mar-</span>
            						
            <br></br>
            <span class="aq">cheſe di Treuiſo</span> darüber zum Marſchalck verordnet/ beneben dem 
            <span class="aq">Sig.</span>
            						
            <br></br>
            <span class="aq">Camillo Orſino</span> Patenten ertheilet/ ein Compagnia von 300. Banditen anzu=
            						
            <br></br>nemmen/ Sonſt hat die Statt Capua dem König 4000. Cronen bezahlt/ daßſie
            						
            <br></br>keine Walloniſche Soldaten annemmen dörffen.
         </p>
         					
         				
         					
         <h2>Auß Venedig vom 10. Ditto.</h2>	
         							
         						
         <p>
            <br></br>	Deß Königs in Spania Amb: zu Genua hat die 150000. Cronen von König
            						
            <br></br>Ferdinando/ etc. nach Nürnberg gewechſelt/ Eſſollẽ auch deß Calderons Sachen
            						
            <br></br>vnd Sententz/ſeiner confiſcierten Güter halben/ ehiſt außgeſprochen vnd publicirt
            						
            <br></br>werden.	 Der Hertzog von Sauoia leſt Turino/ Aſti/ Vercelli/ vnd Creſcentino
            						
            <br></br>starck befeſtigen/ dero Orten ziehen viel Frantzoſen den Venedigern zu/ derowegen
            						
            <br></br>der Graff Morian zumſelbigen Hertzog geſandt worden was Vrſachſolches ge=
            						
            <br></br>ſchehen/ zu vernemmen.	 Der Oberſt Scabiliſchi hat der Signoriaſeinen Be=
            						
            <br></br>felch vber die 500. Pferd auffgekündigt/ vnndſolche dem Hertzogen von Würten=
            						
            <br></br>berg zu vbergeben/ gebetten/ So wolle er 3000. Knecht vor die Herrſchafft zu wer=
            						
            <br></br>ben/ abreiſen. 
         </p>	
         <p>Auß Conſtantinopoli wirdt berichtet daß der Polniſche Geſandt
            						
            <br></br>letzlich Audientz/ aberſein zurück reiſen noch nicht erlangt hat/ dahero Krieg beſor=
            						
            <br></br>get wirdt/ weil der König in Polen der Coſſaggenſtreiffen zu verhüten/ nicht ver=
            						
            <br></br>sprechen wil/ wie der Soldan/ mit den Tattern verheiſſen thut/ alſo wirdtſtarck an
            						
            <br></br>der Türcken Armada/ wider die Coſſaggen außzuſchicken/ gearbeitet/ vnd weil deß
            						
            <br></br>Perſianers Geſandten noch nicht angelangt/ den Frieden zu beſtättigen/ wil man
            						
            <br></br>anſolchemſehr zweiffeln.	
         </p>	
         <p>Zu Genuaſind 2.ſelbiger Herrſchafft Galleren mit
            						
            <br></br>einer von Dänia auß Spania/ mit anderthalb million Golt barſchafft angelangt.
         </p>
         					
         				
         		        
         					
         <h2>Auß Budweiß vom 8. Ditto.</h2>				
         						
         <p>
            <br></br>Donnerſtag vnd Freytag hat der General 2. groſſe Stück auß der Statt in die
            						
            <br></br>alte Schantz führen/ vnd auff deß Feinds Schantzeſtarckſchieſſen laſſen/ vnſere
            						
            <br></br>Reuter haben mit dem Feind geſcharmützelt/ vnd 50. Soldaten erlegt/ iſt auch mit
            						
            <br></br>den Stücken getrennt worden/ſelbige Nacht hat der Feind/ſo wol auch wir/ jeder
            						
            <br></br>noch ein Schantz auffgeworffen/ vnd morgens der Femd (?) groſſe Stück dareyn ge=
            						
            <br></br>fürt/ vñ etliche Schüß doch ohn Schaden/ auff vns thun laſſen/ man thut Nacht
            						
            <br></br>vnnd Tagſchantzen/ Wie dann erſt geſtern vnſer Volck eine andere angefangen/
            						
            <br></br>dargegẽ der Feind 2. auffgeworffen/ſetzt mit allem Ernſt an vns/ hat heut den gan=
            						
            <br></br>tzen Morgen mit 4. Stücken auff vnſer Arbeiter Feuwer geben/ vnd etliche erſchos=
            						
            <br></br>ſen Nichts deſtoweniger wirdtſtarck fort gearbeitet/ vndſoll dieſe Schanz in 2. ta=
            						
            <br></br>gen fertig werden. 	Vorgeſtern früh zu 5. Vhrn iſt Hauptmann Weißbach auff
            						
            <br></br>freyem Platz enthauptet worden/ Die von ihme außgegebene grobe Sachen hat er
            						
            <br></br>nicht beſtanden/ allein darauff geſtorben/ daß er mehr nichts verwürckt/ſo deß To=
            						
            <br></br>des würdig/ als daß er die vberſchickte Schreiben empfangen/ vnd beantwort/ die
            						
            <br></br>Brieffſind zuſtücken zerriſſen/ hernach iſt er mit Trommeln vnd Pfeiffen/ vnd be=
            						
            <br></br>gleittung etlicher Hauptleut/ begraben worden.
         </p>
         					
         					
         					
         				
         				
         					
         <h2>Auß Wien vom 8. Ditto.</h2>	
         					
         <p>
            <br></br>Jn Mähren hatſich eröffnet dz der Oberſt von Wallenſtein mitſeinem Regi=
            						
            <br></br>ment/ vnnd der von(?) Nachot(?) mitſeinen 1000. Pferden zu den Vngernſtoſſen/ bey
            						
            <br></br>Sroen(?) vber die Thonawſetzen/ vnd hieherwerts wenden wollen/ Als nun die Wall=
            						
            <br></br>steiniſche Ordinantz gemacht geweſt/ hat der Oberſt den Eynnem̃er zu Brin/ mit
            						
            <br></br>bedrawung zuſich gebracht/ daß er ihm die Schlüſſel zur Caſſa geben müſſen/ auß
            						
            <br></br>welcher er 96000. Thaler genommen/ auffgeladen/ vñ weggeführt/ der hoffnung/
            						
            <br></br>das Volckſolt hinnach folgen/ſeyn aber nicht mehr als 4. Fändel kommen/ Auff
            						
            <br></br>dieſes 
            <span class="aq">Factum</span> iſt der Oberſt von Wallenſtein geſcholten/ vnd die Soldaten citiert
            						
            <br></br>worden/ welche hauffenweiß wider hineyn lauffen. Mit den Nochatiſchen Reutern
            						
            <br></br>iſts alſo gangen/ wieſie von Brin gezogen/ vnnd auffs freye Feld kommen/ hat die
            						
            <br></br>Reuterey ein Ring vmb den Oberſten gemacht/ vñ die Ordinantz zu wiſſen begert/
            						
            <br></br>Als er nun ein Brieff vom Lands Hauptmann in Mähren fürgezeiget/ habenſie
            						
            <br></br>darwider proteſtirt/ mit vermelden/ſieſeyen weder vom König noch Lands Haupt=
            						
            <br></br>mann/ſondern vom Land vnd deſſen Ständẽ geworben vnd verpflicht/ deßwegen
            						
            <br></br>nit fort gewolt/ſondernſich zurück gegen Brin gewendt/ der Oberſte aber mit we=
            						
            <br></br>nig Perſonen davon geritten/ 	Wie nun der oberſt Leutenampt Stubenfohl zur
            						
            <br></br>Statt kommen/ habẽſich die Herrn verſamblet/ vnd ein Ordinantz gemacht/ auch
            						
            <br></br>alſbald die Bürgerſchafft gefragt/ Obſie es mit dem Landt halten wollen/ welche
            						
            <br></br>geantwortet: Ja/ alſbald etliche Compag. in die Statt gelegt/ vnd die Thorſchlüs=
            						
            <br></br>ſel jm/ Stubenfohl/ gelieffert/ Herrn Cardinal von Dietrichſtein/ Fürſt von Liech=
            						
            <br></br>tenſtein/ Carl von Tſcherodin/ Landshauptmann Popel/ vnd andere mehr/ in Ar=
            						
            <br></br>reſt genommen/ vnd befragen laſſen/ obſie vmb dieſen Anſchlag gewuſt/ Obſieſich
            						
            <br></br>wol der Vnwiſſenheit entſchuldiget/ werdenſie dochſtarck verwacht/ vnnd kan kei=
            						
            <br></br>ner zum andern/ Der Fürſt von Liechtenſtein hatſich alſbald erklärt/ Leib/ Ehr/
            						
            <br></br>Gut vnd Blut/ beym Land zu zuſetzen.
         </p>  
         <p>Die Schleſier ſchicken den Böhmen jetzt
            						
            <br></br>die ander Hülff.
         </p>	
         <p>Die hieſigen Ständſind nit verglichen/ iſtſich einer Separa=
            						
            <br></br>tion bey den beyden Religion Ständen zu befürchten.
         </p>		 
         <p>Den 2. dißſind widerumb
            						
            <br></br>2. Tſcheicken Heiduggen von Comorren ankommen.
         </p>	
         <p>Verwichenen 5. diß hat eſ
            						
            <br></br>allhier eine groſſe Brunſt gehabt/ welche bey 26. Häuſer verderbt/ vnd in Brannt
            						
            <br></br>geſteckt/ deßwegen die Wachten jetzt geſtärckt/ muß auch alle Nacht ein Cornet
            						
            <br></br>Reuter hie auffwarten.
         </p>
         				
         		     	
         				
         <h2>Auß Prag vom 12. Ditto.</h2>				
         						
         <p>
            <br></br>Man hat nachrichtung/ daß es mit gantz Mährenſampt dem Volck richtig/
            						
            <br></br>vndſind auß den Böhmiſchẽ Ständen gnugſame Perſonen alldort den Schluß
            						
            <br></br>zu bekräfftigen.
         </p> 	
         <p>Der Cardinal von Dietrichſteinſoll vmb Relaxirung deß Ar=
            						
            <br></br>reſts ſtarck bitten/ vndſich entgegen hoch zu verpfenden anerbieten. 	Soſeyn deß
            						
            <br></br>Oberſten von Wallenſtein mitſich genommene 8. Fähnlein Knechte alle wider zu
            						
            <br></br>rück kommen/ die Capitan vnd Fändrich aber/ſeyn meiſt mit jhm/ vnnd dem Gelt
            						
            <br></br>fort hinweg. 
         </p>		
         <p>Die Böhmen thun vor Budweißſtarckſchantzen. Man hat vor=
            						
            <br></br>geſtern wider 9. Wagen mit Munition dahin geführt/ vnnd wirdt man nun mit
            						
            <br></br>ernſt ins Feld. Der alte Herr Seidtlitz/ſowol der oberſt Muſterſchreiber/ſind vor=
            						
            <br></br>geſtern hinauß mit dem Anrittgelt (?) auff Glaria (?)/ allda die 500. ankommene Sol=
            						
            <br></br>n(?)iſche/ deßgleichen deß Graffen von Stirumbs 600. Reuter zu muſtern/ vnnd
            					
            					
            					
            						
            <br></br>alſbald auff den Paſſauiſchen Paſſz/ neben einerſtarckẽ anzahl Fußvolck zu füh=
            						
            <br></br>ren/ vnd hinzulegen/ damit auff Budweiß oder Crumau kein Hülffe mehr kom=
            						
            <br></br>men könne.
         </p> 	
         <p>Die NiderLaußnitziſche Geſandten haben geſtern auch Audientz ge=
            							
            <br></br>habt/ alſo dz es mit dieſen beyden Prouintzien der Aſſiſtentz vnd Coniunction hal=
            						
            <br></br>ben auch guten Weg hat. 
         </p> 
         <p>Deß Graffen von Mansfeld iſt man allhierſtündlich
            						
            <br></br>gewertig/ deſſen Reuter zu Glatta dem Bürgermeiſter das Haußſtürmen wollen/
            						
            <br></br>darüber 20. erſchlagen/ gleich wol der Bürger auch in 15. geblieben.
         </p>				
         					
         		        
         					
         <h2>Auß Prag vom 13. Ditto.</h2>				
         					
         <p>
            <br></br>Den Jeſuitern in Mähren iſt der 13. Maij angeſetzt/ daßſieſich/ wieſie gehen
            						
            <br></br>vndſtehen/ auß dem Land begebenſollen/ Die Stände haben auch verordnet/ daß
            						
            <br></br>hinfüro der Biſchoff zu Vlmitz/ oder die Prelaten keine Seſſion noch Stimm im
            						
            <br></br>Landtag/ oder andern weltlichen Zuſammenkunfften/ habenſollen.
         </p>
         					
         <p>
            <br></br>	Die Schleſier haben die Biſchoffliche Statt Neuß zu jhrer Verſicherung/
            						
            <br></br>wegen der Polen/ mit einem Fähnlein Knecht beſetzet/ deſſen die Bürgerſchafft
            						
            <br></br>wol zu frieden.
         </p>
         					
         <p>
            <br></br>	Auff vorſtehenden Vngeriſchen Landtag werden von Böhmen/ Mähren/
            						
            <br></br>Schleſien vnd Oeſterreich Geſandte erkieſet.
         </p>
         				
         					
         				
         <h2>Auß deß Grauen Hage vom 13. Ditto.</h2>				
         					
         <p>
            <br></br>	Nach dem dieſe tage die Herrn Richter allhie vber dieſer Gefangenen Sachen
            						
            <br></br>noch laborirt/ iſt endlich dem Aduocat Barnefeldtſein Proceß gemacht worden/
            						
            <br></br>welches jhme geſtern abends vmbſechs Vhr angekündigt/ daß erſich darzu berei=
            						
            <br></br>tenſolle/ vmb dieſen Morgen zuſterben/ſind jm alſo zween Prediger zugeben/ Her=
            						
            <br></br>nach hat gedachter Barnefeld ein Abſcheidtbrieff anſeine Haußfraw vnnd Kin=
            						
            <br></br>der geſchrieben/ vndſich alſo zum Sterben bereit.
         </p>
         					
         <p>
            <br></br>	Dieſen Morgen vmb vier Vhrſind die Trommeln vmbgeſchlagen/ darauff
            						
            <br></br>alſbald die allhie ligende 6. Compagnia Soldaten in Rüstung kommen/ darvon
            						
            <br></br>drey Compagnia im Hof vertheilt/ die andere drey haben vor dem Hof/ an denen
            						
            <br></br>Orten/ da ein jeder beſcheiden/ die Wacht gehalten/ vnter deſſen iſt vor der Stey=
            						
            <br></br>ge deß groſſen Saals ein Schauot/ oder Bühne/ auffgericht/ vnnd alſo gemacht
            						
            <br></br>worden/ daß man durch ein Fenſter darauff gehen möchte/ vnd iſt alſbald Sandt
            						
            <br></br>vnd eine Todten Lade darauff gebracht. Nach dem nun die Herrn Richter zuſam=
            						
            <br></br>men kommen/ hat man den Aduocaten fürgeſtellt/ die fürnembſte Punctenſeiner
            						
            <br></br>Bekänntnuß fürgeleſen/ darauff gefragt/ Ob er darbey verbliebe/ auff welches er
            						
            <br></br>Ja geantwortet.
         </p> 		
         <p>Folgends vmb neun Vhr iſt gemeldter Aduocat zwiſchenſei=
            						
            <br></br>nem Diener vnnd Prediger/ vber den gemeldten Sa(?)l nach dem Schauot gan=
            						
            <br></br>gen/ allda nidergekniet/ vnnd hat der Prediger das Gebett gethan/ darauff zoge
            						
            <br></br>erſelbſtſeinen Atlaſſen Rock/ oder Schauben/ auß/ vnnd machte das Wammeß
            							
            <br></br>selbſten offen/ darzu jmeſein Diener geholffen/ der jme auch den Halß vnd Schul=
            						
            <br></br>tern entblöſt/ hat alſo der Aduocatſeinſammetes Häublein jhmeſelbſt für die Au=
            						
            <br></br>gen gezogen/ nidergekniet/ vndſprach/ HERR/ i n deine Hände befehle ich meinen
            						
            <br></br>Geiſt/ Darauff der Nachrichter von Vtrecht hinzu getretten/ vnd jme mit einem
            						
            <br></br>Streich den Kopff abgeſchlagen/ vnd iſt vmb halber zehen Vhr die Juſtitz geendet.
            						
            <br></br>Alſo hat der Aduocatſein End genommen/ Erſprach wenig auff der Bühne/ al=
            						
            <br></br>leinſagt er zu dem Volck/ Jhr Leut glaubet frey/ daß ich kein Landverrähter bin/
            					
            				
            					
            				
            						
            <br></br>sondernſterbe als ein rechter Patriot/ war ein Mann von 72. Jaren/ Seine Con=
            						
            <br></br>feſſion vnd Sententzſoll erſts tags gedruckt werden/ der Cörperſampt dem Haupt
            						
            <br></br>iſt auff dem Schauot in die Todte Kiſt gelegt/ vnd auffm Hofe in die Capell geſetzt
            						
            <br></br>worden/ ob er begraben/ vnd wie es mit den andern ergehen wirdt/ſoll hiernach be=
            						
            <br></br>richt werden.
         </p>
         					
         <p>
            <br></br>	Der Synodus zu Dortrecht hatſich vorige Wochen geendigt/ vnd das Decret
            						
            <br></br>vber die Armenianiſche Lehr/ in gegenwart vieler 1000. Menſchen offentlich in der
            						
            <br></br>groſſen Kirchen publicirt/ vnndſolche als 
            <span class="aq">Schiſmaticus</span> mit groben Jrrthummen
            						
            <br></br>vnnd Ketzereyen vermiſcht erklärt vnnd verworffen worden/ Die Lehrerſind/ als
            						
            <br></br>Zerſtörer der gemeinen Ruhe/ in der Kirchen vnnd der 
            <span class="aq">Republica</span> declarirt/ Die
            						
            <br></br>Armenianiſche Theologenſollenſich endlich bedacht/ den Abſchiedt deß Synodi
            						
            <br></br>approbiert vnd vnterſchrieben haben/ Alles wirdt jetzt in Druck verfertiget.
         </p>
         					
         <p>
            <br></br>	Die Herrn Staden haben etliche güldene Medalien/ mit herrlichen Vber=
            						
            <br></br>ſchrifften vnd Figuren machen laſſen/ deren theils hundert Thaler/ vnnd drunder
            						
            <br></br>werth/ſolche den Theologen zu verehren/ dieſelbigen ziehen jetzt wider nach Hauß.
         </p>
         					
         <p>
            <br></br>	Die 1200. Mußkettirer vor den Oberſten Fränckſind nunmehr beyſammen/
            						
            <br></br>vnd ein außerleſen Volck/ er iſt zu jnen verreiſt/ vmb mit Wehr vnnd Waffen zu
            						
            <br></br>prouidiren. 
         </p>	
         <p>Graff Heinrich Friederich iſt nach den Grentzen verruckt/ vmb alle
            						
            <br></br>Reuterey dieſes Stado muſtern zu laſſen.
         </p>
         				
         			    
         					
         <h2>Auß Ambſterdam vom 14. Ditto.</h2>				
         						
         <p>
            <br></br>	Dieſe vnierte Prouincien habenſämptlich conſentirt/ den Böhmiſchen Herrn
            						
            <br></br>Ständen mit der accordirtenſumma Gelts auff etliche Monat zu aſſiſtiren/ vnd
            						
            <br></br>solle die Alleans mit jhnen auch erſtstags jhren fortgang haben/ wollen auch bey
            						
            <br></br>dem König in Engellandtſollicitirn/ daßſelbige Hilff bald folge. 
         </p>
         <p>Die alterierte
            						
            <br></br>zu Oſtendenſollen die Veſtung denen von Seelandt zu lieffern/ preſentirt/ vnnd
            						
            <br></br>von jhnen alle Hilff/ zu jhrer erhaltung/ erſucht haben. Eſ verlaut/ daß deßwegen
            						
            <br></br>ſchon deliberirt worden/ vñſollen 3. von vnſern Kriegsſchiffen darfür ankommen
            						
            <br></br>seyn.
         </p> 	
         <p>Die Sachen in OſtFrießland laſſenſich etwas beſſer anſehen/ſintemalſel=
            						
            <br></br>biger Graff der Herrn Staden Deputirte vnlengſt zu Oſterhauſen beſucht/ wel=
            						
            <br></br>ches hinwider von denſelben beſchehen/ daſich dann beyde Theil auffs freundtlich=
            						
            <br></br>ſte gegen einander erklärt haben. 
         </p>	
         <p>Hie iſt man eines Sauoiſchen Geſandten auß
            						
            <br></br>Engellandt gewertig/ vmb die neuwe Liga/ſo mit Franckreich/ Engellandt vnnd
            						
            <br></br>Venedig gemacht/ auch mit dieſen Prouintzen zu beſchlieſſen.
         </p>
         				
         			    
         			    	
         			   
         <h2>Auß Cölln vom 21. Ditto.</h2>				
         				
         <p>
            <br></br>Man hat Bericht/ daß wider auffs new Beſtallungen herauß kommen/ 8000
            				
            <br></br>Mann beyſam̃en zu bringen/ wirdt alſo in Arthois/ Hennegau/ wie auch zu Aach/
            				
            <br></br>Lüttich vnnd Maſtricht/ widerſtarck geworben/ So leſt der Churfürſt von Cölln
            				
            <br></br>vmb Dortmundt/ vnnd denen Orten/ auch annemmen/ was luſt zu dienen hat/
            				
            <br></br>vmb die Münſteriſche vnd andere Biſthummer zu beſetzen/ Vnnd iſt der Beyeri=
            				
            <br></br>ſche Oberſter noch bey jhrer Churf. Gn. etc.
         </p>
         				
         <p>
            <br></br>	Wegen der Execution mit Barnefeldt gibt es allerhandt Diſcurs/ vnnd ver=
            				
            <br></br>meynt man/ es werde darbey nicht bleiben. Die Theologen vom Dortrechtiſchen
            				
            <br></br>Synodoſind wider anhero kommen/ vnd reiſen nach Hauß.
         </p>
         		   
         			
         				
         <p class="closer">
            <br></br>
            <span class="aq">E N D E.</span>
         </p>
         				
         						
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/936875//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936876//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936877//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936878//full/0/0/default.jpg" width="70%"></img>
      </div>
   </body>
</html>