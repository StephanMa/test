<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         				
         <h4>
            					
            					16.
            				
         </h4>
         <hr></hr>
         				
         					
         <h2>
            						
            						Auß Stockholm den 6. Aprilis.
            					
         </h2>
         					
         <p>
            						
            <br></br>
            <span class="in">D</span>en 15. Martij iſt der Durchleuchtige Hochgeborne Fürſt vnnd
            						
            <br></br>Herr/ Herr Johan/ der Reich Schweden/ Gothen/ Wendẽ Erbfürſt/ Her=
            						
            <br></br>tzog in OſstroGottland/ deß jetzigen Königs in Poln Bruder/ welcher J.
            						
            <br></br>jetzigen Kön. May in Schweden Schweſter gehabt aber ohne Leibserben mit todt
            							
            <br></br>abgangen iſt/ dahin jhre K. M. vnd dero Fraw Mutter die Königin ſich ehrſt verfü=
            						
            <br></br>get/ deſſen Leichnam vber kurtz zu Lincöping in der Thumbkirchen ſol zur Erden be=
            						
            <br></br>ſtattet werden. Derwegen dann gedachtes Hertzogthumb Oſtrogotthand dem Kö=
            						
            <br></br>nig in Schweden vnd dem Reich als ein Lehengut verfallen.
         </p>
         					
         <p>
            						
            <br></br>So ſind auch dieſe Tagen die Moſcowitiſche Geſandten auß Rüßlandt etliche
            						
            <br></br>hundert Meil zu Landt/ als erſtlich durch die von J Kön. M. ſeithero daſelbſt erober=
            						
            <br></br>ten/ vnd dem Großfürſten in Rüßlandt cedirte Länder/ darnach durch Finland vnd
            						
            <br></br>die Oſterpottiniſche vnd Norppottiniſche Länder zu Vpſaln/ welche Statt 
            <span class="aq">7.</span> meil
            						
            <br></br>von Stockholm gelegen/ angelangt/ welchen eheſten Tags zu Stockholm Audientz
            						
            <br></br>zugelaſſen werden ſol. Jhre Werbung ſol ſeyn/ daß ſie den 
            <span class="aq">9.</span> Martij deß nechſtabge=
            						
            <br></br>wichenen Jahrs getroffenen Frieden mit jhrer Königlichen Mayeſt. weiter bekräff=
            						
            <br></br>tigen werden.
         </p>
         					
         <p>
            						
            <br></br>Der Schwediſche Geſandte Herr Johan Skyt?? iſt den 
            <span class="aq">27.</span> Febr. von Ham=
            						
            <br></br>burg nacher Dennemarck gereiſet/ da er den 
            <span class="aq">7.</span> Martij bey dem König in Koppenha=
            						
            <br></br>gen widerumb Audientz gehabt. Von dañen er durch Schone/ Schmoland/ Oſtro=
            						
            <br></br>gottlandt/ Sudermanlandt biß in Vplandt gezogen/ vnd hat jhre K. M auff dero
            						
            <br></br>Schloß Schwartzſtöö den 21. Martij angetroffen/ allda er Relation von ſeiner Reiß
            						
            <br></br>gethan.
         </p>
         					
         						
         <p>
            							
            <br></br>Auß Liefflandt wirdt geſchrieben/ daß der Pohl mit einer groſſen Anzahl Kriegs=
            							
            <br></br>volcks darin gefallen/ vñ dieſen Winter vber/ viel Dörffer/ Edelleuthäuſer verbrand/
            							
            <br></br>verwüſt/ vnd viel Menſchen/ welche jhm nur vorkommen/ grauſamlich nidergeha=
            							
            <br></br>wen/ auch Frawen vnd Kindern nicht verſchonet hat/ vnd weil er in groſſer Pr
            <span class="aq">æ</span>pa=
            							
            <br></br>ration iſt wider das Königreich Schweden/ gibt die Zeit wie es ablauffen wird.
         </p>
         					
         				
         				
         					
         <h2>
            						
            						Auß Schweitz vom 8. Ditto.
            					
         </h2>
         					
         <p>
            						
            <br></br>Das ganze Newburgiſche Geſchäfft beruhet an jetzo einig vnd durchauß auff
            						
            <br></br>den zwo vorhabenden Eydtgnoſſiſchen Tagleiſtungen/ deren die erſte zu Araw allein
            						
            <br></br>von den Stätten/ die andere von gemeinen Orten 
            <span class="aq">in menſe Aprili</span> ſollen gehalten
            						
            <br></br>werden/ allda man Mittel ſuchen wirdt/ wie dieſe hitzige vnnd ſpitzige Sach noch in
            						
            <br></br>der Güte möchte außgemacht werden/ 
            <span class="aq">reſeruato ſingulis partibus iure ſuo,</span> wo
            						
            <br></br>müglich/ da man ohne zweiffel von hertzen gern ſehen wirdt/ vnnd wol wirdt leiden
            						
            <br></br>mögen/ daß anſehenliche vnd guthertzige Leut/ wer die ſeyen/ ſich darein ſchlagen/
            						
            <br></br>dann ohn rahtſam vnd vndtenlich iſt eſ/ 
            <span class="aq">hoctam exulcerato tempore,</span> da die 
            <span class="aq">diffi-</span>
            						
            <br></br>
            <span class="aq">dentia</span> an allen Orten den allerhöchſten Gipffel erlangt hat/ daß man ſich in einen
            						
            <br></br>offnen weitaußgehenden Krieg einlaſſe vnd begebe/ Jnterim daß man beyderſeits
            						
            <br></br>ſtill halte/ bey Bern vnd 
            <span class="aq">Longueuille:</span> vnd nicht 
            <span class="aq">ad arma</span> außbreche.
         </p>
         				
         				
         					
         <h2>
            						
            						Auß Rohm vom 7. Ditto.
            					
         </h2>
         					
         						
         <p>
            							
            <br></br>Von Neapoli ſchreibet man/ allda werẽ auffs newe andere Vaſellẽ/ mit Spani= 
            							
            <br></br>ſchen Soldaten angelangt/ vmb die 3000 Mann zu compliren/ das von deß Mar=
            							
            <br></br>cheſe Campolattino Brudern geworbene Fußvolck/ wirdt alles nach Brindiſi fu=
            							
            <br></br>rirt/ vnd noch täglich Geſchütz von den Veſtungen nach den Meerporten geführet/
            							
            <br></br>die 3. auff Türckiſche Manier armirte Galleren/ welche in 
            <span class="aq">Leuante</span> auff Kundt=
            							
            <br></br>ſchafft außſahren ſollten ſindt durch vngeſtümb/ nach 
            <span class="aq">Caſtelamare</span> getrieben/ von
            							
            <br></br>dannen ſolche vom 
            <span class="aq">Vice Re</span> wider nach Napoli beſchrieben worden/ dann S. Exc.
            							
            <br></br>Befehl hat/ ſeine gantze Armada nach Barcellona zu ſenden/ von dannen ſagt man
            							
            <br></br>daß S. Exc. zu ihrer Kön. May. reiſen vnd deroſelben Reverentz erzeigen wirdt/ vnd
            							
            <br></br>weren jhre May. entſchloſſen/ die Armada zuvor/ ehe ſolche auff die definierte Jm=
            							
            <br></br>preſſa außlaufft/ zu beſichtigen/ ſonſten ſollen die Galleren von ſelbiger Squadra
            de=
            							
            <br></br>ren 22. ſeyn/ vnden getärret werden vmb damit deſto ſchneller fort zu fahren endtlich
            							
            <br></br>iſt alles Spaniſche Fußvolck gemuſtert vñ in den vmbliegenden Orten gelegt wordẽ.
         </p>
         					
         					
         						
         <p>
            							
            <br></br>Auß Spania wirdt auiſirt/ der perſianiſche Amb. habe der Printzeſſin in Spa=
            							
            <br></br>nia ſtattliche Preſenten/ auff 60000 Cronen werth/ verehret vnd haben jhre Ma.
            							
            <br></br>den 
            <span class="aq">Don Octauio d'Arragona</span> eine Gnad von 400. Cronen Monatliche Provi=
            							
            <br></br>ſion/ vnd eine Expectans deß erſten Vacirenden Generalats vber die Galleren in
            							
            <br></br>Italien ertheilt. 
         </p>
         					
         				
         				
         					
         <h2>
            						
            						Auß Venedig vom 17. Ditto.
            					
         </h2>
         					
         						
         						
         <p>
            							
            <br></br>Genueſiſſche Brieff bringen/ daß ſie allda von Turino Aviſo haben/ wie der Her=
            							
            <br></br>zog von Savoia von Santhia allda er 6. Tag bey dem Frantzöſiſchen Amb. gewe=
            							
            <br></br>ſen/ vnd nach vielen gehabten Difficultäten ſeyen doch endtlich alle Sachen auff ei=
            							
            <br></br>nen guten Fuß gebracht woden/ vnd habe S F. Gn. verordnet/ daß alle Sachen
            							
            <br></br>auß den eroberten Orten gethan/ vnd dieſelbe jhren Herrn wider eingeraumpt/ vnd
            							
            <br></br>alles gegen dieſe Oſtern effectuirt werden ſollen/ darauff die Amb wider nach Mey=
            							
            <br></br>landt verreiſt/ demſelben Gub dieſes zu referiren/ vnd hat man von dañen/ ob ſchon
            							
            <br></br>die Kön. Räht allda wegen der Reſtitution noch nicht einig/ verhoffe man doch gu=
            							
            <br></br>ten Frieden/ vnd hat S. Exc bey verluſt deß Lebens publiciren laſſen/ daß ſich alle
            							
            <br></br>Soldaten in jhre quartiren verfügen ſollen. 
         </p>
         					
         					
         						
         <p>Montag Morgens iſt der Türckiſche
            							
            <br></br>
            <span class="aq">Chiaus</span> im 
            <span class="aq">Ecc. Collegio</span> geweſen/ man ſagt/ er werde baldt wider nach Conſtan=
            							
            <br></br>tinopel verreiſen. 
         </p>
         						
         						
         <p>Von vnſer Armada kömpt bericht/ daß täglich allda viel Solda=
            							
            <br></br>ten vnd Remiganten/ welche in Albania geworben worden/ anlangen/ ſo als baldt
            							
            <br></br>auff die Galleren vnd Vaſellen vertheilt vnd Extraordinari rinforcirt werden/ vmb
            							
            <br></br>der Neapolitaniſchen Armada deſto beſſer zu begegnen.
         </p>
         						
         <p>
            							
            <br></br>Dienſtags iſt der Herr 
            <span class="aq">Secr. Anſelmi</span> nach Schweitz/ vnd Graubünten verreiſt/
            							
            <br></br>allda zu reſidiren/ vnd helt man die Liga zwiſchen ſelbigen Völckern/ vnd der Herr=
            							
            <br></br>ſchafft Venedig für beſchloſſen.
         </p>
         						
         <p>Die Venediſche Commiſſarien in Jſtria ſind von
            							
            <br></br>
            <span class="aq">Veggia,</span> nach 
            <span class="aq">Fiume,</span> vnd 
            <span class="aq">Segna</span> verreiſt/ allda mit deß Königs Ferdinandi verord=
            							
            <br></br>neten zu tractiren.
         </p>
         					
         					
         						
         						
         <p> Auß dem Läger hat man/ daß die Croatiſch. vnnd Albaneſiſche
            							
            <br></br>Soldaten/ nach 
            <span class="aq">Monfalcone</span>/ von dannen aber auff der Armada/ das ander
            							
            <br></br>Volck aber nach Lombardia geſandt werde/ darauff der 
            <span class="aq">Marcadas</span> ſich verlauten
            							
            <br></br>laſſen/ ſobald dz Venediſche Läger abgezogẽ/ wolte er mit ſeinen 500. Pferden/ dem
            							
            <br></br>König Ferdinanden/ auff den Hungariſchen Landtag/ folgens aber auff den Reichs=
            							
            <br></br>tag zuziehen/ vnd ſolle auff 7. diß Zimino in Jſtria/ reſtituirt werden.
         </p>
         					
         					
         						
         <p>
            							
            <br></br>Vber Lion wirdt gemelt/ der Herzog von Savoia habe bereit Alba/ vnnd
            							
            <br></br>
            <span class="aq">S. Damiano</span> dem Herzogen von Mantua reſtituiert/ vnnd habe der Gubern. von 
            							
            <br></br>Meylandt verſprochen 
            <span class="aq">Vercelli</span> gegen der 
            <span class="aq">Octaua</span> zu reſtitniren. Das Geſchrey
            							
            <br></br>gehet/ der König in Franckreich ſeye in Gefahr geſtanden/ vmbgebracht zu werden/
            							
            <br></br>vnd ſeye derſelbig/ ſo es vorgehabt/ eingezogen worden. 
         </p>
         					
         				
         				
         					
         <h2>
            						
            						Auß Preßburg vom 8. Ditto.
            					
         </h2>
         					
         <p>
            						
            <br></br>Mit dem Succeſſion Werck/ beruhet es noch auff etlichen Puncten/ darüber zu=
            						
            <br></br>vor jhre Keyſ. May. vnd dann auch wer vnter den vorgeſchlagenen 4. Hungari=
            						
            <br></br>ſchen Herrn Standtsperſohnen/ zum 
            <span class="aq">Palatinum</span> angenommen werden ſolle/ gnä=
            						
            <br></br>digſt reſolviren ſollen/ deren Erklerung man nun gewertig.
         </p>
         				
         				
         					
         <h2>
            						
            						Auß Wien vom 12. Ditto.
            					
         </h2>
         					
         <p>
            						
            <br></br>Jhre Keyſ. May. befinden ſich Gottlob wider zimblich wol auff/ vnd iſt die Hun=
            						
            <br></br>gartſche Wahl/ wegen jhrer Kön. Ma allerdings richtig/ allein begehren die Hun=
            						
            <br></br>garn daß jhre Keyſ. M. das Königreich Hungarn für ein freyes vnd kein Erb Kö=
            						
            <br></br>nigreich halte/ auch daß die Religion frey geſtellt ſeyn wolle/ vnnd ihre Grauamina
            						
            <br></br>erörtert werden. 
         </p>
         				
         				
         					
         <h2>
            						
            						Auß Prag vom 16. Ditto.
            					
         </h2>
         					
         						
         <p>
            							
            <br></br>Auß Polen hat man/ daß der Landtag zu Warſchaw gantz vnfruchtbar abgan=
            							
            <br></br>gen/ vnd iſt nit mehr dann 2. Pobor bewilliget worden/ ſo ſtehet es in Moſcaw auch
            							
            <br></br>gefehrlich/ zu deme werden die Tartarn dieſen Sommer auch nicht feyren.
         </p>
         					
         				
         				
         					
         <h2>
            						
            						Auß Ambſterdamb vom 19. Ditto.
            					
         </h2>
         					
         <p>
            						
            <br></br>Für dißmal wenig newes/ in dieſen Holländiſchen Prouintzien läſt es ſich nun=
            						
            <br></br>mehr zu einer Beſſerung anſehen/ darzu der gute Schluß/ deß Gelderiſchen Landt=
            						
            <br></br>tags nit wenig hilfft/ ſo hofft man es ſol der Overeiſeliſche Landtag auch wol ablauf=
            						
            <br></br>fen/ vnangeſehen die von Campen ſich noch etwas widerwertig erzeigen/ denſelben
            						
            <br></br>werden S. Exc. auch ſelbſt beywohnẽ/ man ſpüret auch/ daß viel Holländiſche Stätt
            						
            <br></br>etlich wenig außgenommen/ allgemach herbey kom̃en/ vnd ſolten nunmehr auch in
            						
            <br></br>ein 
            <span class="aq">National Synodum</span> bewilligt haben.
         </p>
         					
         <p> S. Exc. Geſandten ſind von Brüſſel wi=
            						
            <br></br>der kommen/ von jrer Berrichtung/ vernimpt man ſo viel/ daß man S. Exc. gern in
            						
            <br></br>ein Proceß bringen wolte/ die wöllen aber gar nit darzu verſtehen/ ſondern bey jhrem
            						
            <br></br>Recht ſteiff vnd feſt bleiben.
         </p>
         					
         <p> Jn dem Haag hat ſich vor etlichen Tagen einer vernem=
            						
            <br></br>men laſſen/ er wolte mit dem Meſſer/ welches er herauß gezogẽ/ S. Exc. vmb das Le=
            						
            <br></br>ben bringen/ darüber er in verhafft genommen/ ſtellt ſich jetzt/ als wann er nicht
            bey
            						
            <br></br>Sinnen were/ wöllen auch etliche ſagen/ ſeye zuvor wol zweymal im Dolhauß geſeſ=
            						
            <br></br>ſen. 
         </p>
         					
         <p>Die Herrn Staden werden in kurtzem ein ſtattliche Bottſchafft ſo wol nach
            						
            <br></br>Engellandt/ als Dennemarck abfertigen/ eigentlich zu vernem̃en/ wie es mit derſel=
            						
            <br></br>ben Kriegsrüſtung beſchaffen ſeye/ auch beyde Könige zu beſſerer Correſpondentz/
            						
            <br></br>vnd obacht deß gemeinen Weſens zu diſponiren.
         </p>
         					
         <p> Jmmittelſt hat man alles Kriegs=
            						
            <br></br>volck/ vnnd was darzu nötig/ in guter Bereitſchafft ſonderlich auff den Frontiren/
            						
            <br></br>von groſſer Werbung aber/ darvon etliche ſo groß gepler machen/ wiſſen die ſo auß
            						
            <br></br>Brabandt kommen/ nicht viel zu ſagen.
         </p>
         					
         <p> Eſ ſind allhie nunmehr drey Flothen fer=
            						
            <br></br>tig/ deren eine nach Oſt Jndien/ die andere von 15. Schiffen nach Barbarien vnnd
            						
            <br></br>deren Orten/ wider die SeeRauber/ vñ die dritte von 12. Schiffen den Venedigern
            						
            <br></br>zu Hülff fahren ſollen/ warten jetzt allein auff guten Windt/ ſo werden auch in En=
            						
            <br></br>gellandt 8. Schiff/ jedes von 350. Fäſſern den Venedigern zum beſten zugerüſt. 
         </p>
         					
         						
         <p>
            							
            <br></br>Jn Engellandt hat man wider friſche Zeitung/ daß der Ritter Walther Raleg 
            							
            <br></br>in Weſt Jndien/ an dem Fluß 
            <span class="aq">Orellana</span>ſich noch verhielt/ vndſind demſelben vor
            							
            <br></br>3. Wochen noch etliche Schiff/ mit allerhandt Bereitſchafft zu hülff geſchickt wor=
            							
            <br></br>den/ daß man alſo in kurtzem von deſſelben Verrichtũgſeltzame Zeitung haben wird.
         </p>
         						
         <p>
            							
            <br></br>Vor 4. Tagen iſt allhie ein Schiff auß Oſt Jndien angelangt/ groß 180. Laſt/ mit
            							
            <br></br>reicher Ladung hat vber 
            <span class="aq">100000 lb.</span> Neglein/ vndſonſt andere Sachen/ bringt auch
            							
            <br></br>Aviſo/ daß inner 3. Monat noch 4. Schiff folgenſollen.
         </p>
         					
         				
         				
         					
         <h2>
            						
            						Auß Cölln vom 26. Ditto.
            					
         </h2>
         					
         <p>
            						
            <br></br>Vor etlichen Tagen haben 16. Reuter/ faſt alle inſchwartz bekleidt/ vnd gleich wie
            						
            <br></br>Kauffleut geritten/ ein halbe Meil von hier/ etliche Karrenſo nach Anttorff fahren
            						
            <br></br>ſollen/ angetroffen/ vnd obſolcheſchon 5. Soldaten zur Convoy/ jedoch auff dieſe kei=
            						
            <br></br>nen Argwohn gehabt/ angeſprengt/ die Fäſſer auffgeſchlagen/ viel Geldt vnnd Sei=
            						
            <br></br>den darauß genommen/ vnnd darvon geritten/ die Thäterſollen keinen Herrn ha=
            						
            <br></br>ben.
         </p>
         					
         <p>
            						
            <br></br>Zu Stralen/ iſt ein Schornſteinfeger/ der ein Mordtbrenner/ vnd König vnter
            						
            <br></br>den Zauberern geweſen/ welcher an vielen Orten in Stätt/ vnnd Dörffern Fewer
            						
            <br></br>eingelegt/ vnd groſſen Schaden vervrſacht/ in hafft bracht/ dem hat man ein eyſerne
            						
            <br></br>Cron /ſo inwendig mit Fewerwerck verſehen/ auffs Haupt geſetzt/ alſo lebendig an ei=
            						
            <br></br>nen Baum geſchloſſen/ herumb im Fewer lauffen laſſen/ biß er geſtorben/ darnach
            						
            <br></br>gar verbrendt/ der hat außgeſagt/ daß faſt alle Schornſteinfeger/ vnd Landfahren=
            						
            <br></br>de Keſſelflicker/ Mordbrenner vnd Zaubererſeyen/ derwegen in Gelderlandtſolche
            						
            <br></br>alle verfolgt werden.
         </p>
         					
         						
         <p>
            							
            <br></br>Vber voriges hat man von Ambſterdamb/ daß 8. Holländiſche Schiff/ mit 5.
            							
            <br></br>Portugeſiſchen Galleonen/ vnd 18. Galleren 3. Tag geſtritten/ der Admiralſich an
            							
            <br></br>ein Galera angehenckt/ aber durch vielfeltigſchieſſen/ das Fewer ins Pulver kom=
            							
            <br></br>men/ vnd beyde verbrendt/ letzlich die andere weichen müſſen/ vñ 3. Schiff darhinden
            							
            <br></br>gelaſſen/ der Reſt mit der Beut entflohen/ denen die Spaniſchen gleichwol nachge=
            							
            <br></br>ſetzt.
         </p>
         						
         <p>
            							
            <br></br>Nachfolgende Waaren hat das Schiff der Pomerantzen Baum genant/ obge=
            							
            <br></br>habt/ 
            <span class="aq">103271. lb.</span> Neglein von 
            <span class="aq">Combello,</span> welche zu 
            <span class="aq">lacatro</span> gewogen 
            <span class="aq">100043. lb.</span>
            							
            <br></br>
            <span class="aq">8834. lb.</span> Catti Mazis von 
            <span class="aq">Bantam</span> in 65. Säcken/ 200. Säck Pfeffer von Jacatra /
            							
            <br></br>
            <span class="aq">15314. lb.</span> garbulirte Nüß/ 171. Catti Drachenblut/ 2. Canaſtres mit 
            <span class="aq">Ventiliras,</span>
            							
            <br></br>
            <span class="aq">93688. lb.</span> Ebenholtz von dem Eylandt 
            <span class="aq">Mauritius.</span>
         </p>
         						
         <p> Von Bantam. 4640. Catti
            							
            <br></br>Pfeffer von dem Gebirg auff 
            <span class="aq">Mauritius</span> Eylandt/ 842. Säck alten Pfeffer/ 1446.
            							
            <br></br>Säck newen Pfeffer/ 983. Catti Mazis/  vndſchreibet Johan Peterſen 
            <span class="aq">Coene</span> von
            							
            <br></br>1. September jüngſt/ an die 
            <span class="aq">Maiores</span> zu Ambſterdamb alſo/ etc.
         </p>
         						
         <p>
            							
            <br></br>Jch verhoffe den Herrn diß Jahr zuſendenſieben oder acht Schiff mit reichen
            							
            <br></br>Laſt/ vnnd weil vberalſo gute Ordtnung geſtellt/ vermeine ich baldt mit den
            							
            <br></br>Neglein von Amboyna/ Nüß/ vnnd Mazis von Bantham vier wol beladene
            							
            <br></br>Schiff zu bekommen/ ohne den Pfeffer von Bantham /ſonſt ſindt mir die Schiff
            							
            <br></br>mit den Contanten wol zukommen/ wil Fleiß brauchen /ſolche mit Nutz anzuwen=
            							
            <br></br>den.
         </p>
         					
         				
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904385//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904386//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904387//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904388//full/0/0/default.jpg" width="70%"></img>
      </div>
   </body>
</html>