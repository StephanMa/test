<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         <h4>
            					
            					
            					41.
            				
         </h4>
         <hr></hr>
         				
         					
         <h2>
            						
            						Auß Rohm vom 29. Septemb. 1618.
            					
         </h2>
         					
         						
         <p>
            <br></br>
            <span class="in">M</span>An hat/ daß die 16. Neapolitaniſche Galleren allbereit zu 
            <span class="aq">Mes-</span>
            							
            <br></br>
            <span class="aq">sina</span> ankommen/ der newe Galleon were in der Prob im Außfahren/
            				
            <br></br>gantz gut befunden/ ſonſt ſeye zu Neapoli ein Schiff von Meylandt mit
            				
            <br></br>Neapolitaniſchen Soldaten/ ſich mit etlichen nohtwendigen Sachen zu verſehen/
            				
            <br></br>im 
            <span class="aq">porto</span> ankommen/ es hat aber kein Soldat/ auff deß 
            <span class="aq">Vice Re</span> Befelch/ bey ver=
            				
            <br></br>luſt deß Lebens/ ans Landt ſteigen dörffen/ der 
            <span class="aq">Vice Re</span> helt bey dem Adel noch vmb
            				
            <br></br>Contribution an/ die Außländiſche zu vnterhalten/ vnter deſſen ſoll ein Currir auß
            				
            <br></br>Spania kommen ſeyn/ mit Beſelch/ ſelbige Soldaten abzudancken/ es ſeynd auch
            				
            <br></br>wider in groſſer eyl 4. wol armirte Galleonen nach 
            <span class="aq">Meſſina</span> abgefahren/ allda ſich
            				
            <br></br>40. Chriſten Galleren befinden ſollen/ vmb der Türckiſchen Armada/ wann ſie
            				
            <br></br>ſelbiges Königreich angreiffen wolten/ zu opponiren.
         </p>
         					
         					
         						
         <p>
            <br></br>Sambſtag iſt der 
            <span class="aq">Signor Don Pietto Aldobrandino</span> nach Teutſchlandt ver=
            					
            <br></br>reiſt/ dem eine 
            <span class="aq">Breue</span> vom Papſt mit geben worden/ darin ſich ihre Heyligkeit ge=
            					
            <br></br>gen dem Keyſer mit Vätterlichen Affecten recommendiren.
         </p>
         						
         <p>
            <br></br>Jn Spania ſeyn dem Cardinal 
            <span class="aq">Ludouiſio</span> 500. Ducaten Penſion/ dem Car=
            					
            <br></br>dinal 
            <span class="aq">d'Acquino</span> 400. Cronen/ auff die Kirchen zu 
            <span class="aq">Sarno</span>, vnd dem Cardinal
            					
            <br></br>
            <span class="aq">Priuli</span> 500. Ducaten auff die Kirchen zu 
            <span class="aq">Corfu aſſignirt</span> worden.
         </p>
         					
         				
         				
         					
         <h2>
            						
            						Auß Venedig vom 5. Octob.
            					
         </h2>
         					
         						
         <p>
            <br></br>Von Meylandt hat man/ die Madrutziſche vnd Walloniſche Soldaten fan=
            				
            <br></br>gen an nach Hauß zu ziehen/ dann ihnen ihr Außſtandt bezahlt worden/ zu wel=
            				
            <br></br>chem Endt der Gubernator 60000. Cronen auß dem 
            <span class="aq">Banco di S. Ambrochio</span> er=
            				
            <br></br>hebt/ man wirdt nur noch 12. Compagnia Küriſſer/ 7. Compagnia Lanzier/ vnd 8.
            				
            <br></br>Comp. Archibuſier Reutter/ wie auch 3000. Spanier/ vnd 5000. Jtalianer zu
            				
            <br></br>Fuß vnterhalten/ derſelbe Gub. hat mit einem Currir endtlichen Beſelch empfan=
            				
            <br></br>gen/ daß der Hertzog von Mantua als baldt/ ohne einiges repliciren/ die Rebellen
            				
            <br></br>entledigen/ vnd ihre Güter reſtituiren ſolle/ ihre Maj. hätte dieſes dem Mantua=
            				
            <br></br>niſchen auch angezeigt/ mit vermelden/ ſolte eher nicht wider vorkommen/ es hätte
            				
            <br></br>dann ſein Herr dieſes effectuirt/ vnd hat der Gub. den 
            <span class="aq">Sign. Barnabo Barbo</span> nach
            				
            <br></br>Mantua geſandt/ ſeiner F. G. dieſen Befelch anzuzeigen.
         </p>
         					
         					
         						
         <p>
            <br></br>Auß Spania hat man/ daß der 
            <span class="aq">Duca di Paſtrana</span> zum extraordinari Ambaſ.
            				
            <br></br>nacher Engellandt erwehlt/ deme 100000. Cronen auff ſein Perſon/ vnd dann
            				
            <br></br>100000. Cronen für Kleynodien/ den Herrn allda zu verſchenckẽ/ 
            <span class="aq">aſſignirt</span> wordẽ.
            				
         </p>
         					
         					
         						
         <p>
            <br></br>Mit etlichen allhie ankommenen Vaſellen hat man Confirmation/ daß die
            				
            <br></br>Corſarn/ die 
            <span class="aq">Naue Corona,</span> welche von 
            <span class="aq">Candia</span> reich geladen hieher gewolt/ ge=
            				
            <br></br>fangen/ vnd als die Schiffleut auff der 
            <span class="aq">Naue Tobia,</span> welche von hier nach 
            <span class="aq">Candia</span>
            							
            <br></br>gewolt/ die Meer Rauber jnnen worden/ haben ſie ſich in ihr 
            <span class="aq">Battello</span> begeben/ das
            				
            <br></br>Schiff in Brandt geſteckt/ vnd ſich nach 
            <span class="aq">Zante ſaluirt</span>, ſelbige Corſarn/ ſo mit 10.
            				
            <br></br>Vaſellen/ mehrtheils Mohren wol armirt bey 
            <span class="aq">Zante,</span> vnd 
            <span class="aq">Modon</span> ſtreiffen/ haben
            				
            <br></br>ein Niderländiſch Schiff S. Peter genandt/ſo von hier mit 60. Jtalianiſchen
            				
            <br></br>Soldaten nach 
            <span class="aq">Candia,</span> vnd ſolche auff der Jnſel 
            <span class="aq">Thine</span> zur Beſatzung bringen
            				
            <br></br>woltē/ angeſprengt/ welches ſich zwar lang gewehrt/ als ſie aber nichts erhalte kun=
            			 
            <br></br>ten/ die Munition angeſteckt/ vnd alles in die Lufft gejagt/ eben dieſe Corſarn/ ha=
            				
            <br></br>ben eine reich geladene Frantzöſiſche 
            <span class="aq">Saetia,</span> ſo hieher fahren wollen/ gefangen.
         </p>
         						
         <p>
            <br></br>Vnſer Armada in 36. Vaſellen/ vnd 6. groſſe Galleren befindt ſich zu 
            <span class="aq">capo di</span>
            							
            <br></br>
            <span class="aq">S. Maria</span>
            <span class="aq">,</span> die kleine Gallern in 40. ſtarck/ mit den armirten Barchen aber im 
            <span class="aq">Por-</span>
            							
            <br></br>
            <span class="aq">to di S. Croce</span>
            <span class="aq">,</span> vnd vernimbt man ſeither von 
            <span class="aq">Ancona, </span>daß die klein Gallern/ bey
            				
            <br></br>dem Berg 
            <span class="aq">S. Angelo</span>
            <span class="aq">,</span> nach 
            <span class="aq">Corfu</span> fahrend/ geſehen worden/ alldaſie die gantze Ar=
            				
            <br></br>mada muſtern wollen.
         </p>
         						
         <p>
            <br></br>Hieſige Herrſchafft hat vber 16. Vaſellen/ darauff 500. Soldaten geladen
            				
            <br></br>worden/ den 
            <span class="aq">Illuſt. Sign. Aluiſe Bragadino,</span> als 
            <span class="aq">Proueditor</span> in 
            <span class="aq">Canea</span> zum Capi=
            				
            <br></br>tan erwehlt.
         </p>
         					
         					
         						
         <p>
            <br></br>Auß Conſtantinopel wird bericht/ allda kommen täglich groſſe Klagen ein/ daß
            				
            <br></br>die Coſaggen im ſchmartzen Meer groſſen Schaden thun/ deßwegen dann die
            				
            <br></br>Kauffmanswahren dahin zuführen/ eingeſtelt worden/ vnd weiln die Türcken kein
            				
            <br></br>Auiſo auß Perſia haben/ beförchten ſie/ es ſtehe mit ihrem Kriegsheer allda nicht
            				
            <br></br>zum beſten.
         </p>
         					
         				
         				
         					
         <h2>
            						
            						Auß Wien vom 4. Ditto.
            					
         </h2>
         					
         <p>
            <br></br>Geſtern iſt Graff Colaldo auß dem Läger allhero kommen/ ihrer Majeſt. deß
            				
            <br></br>Kriegs Verlauff zu berichten/ das Keyſ. Volck ligt zu Pilgram/ verſchantzen ſich/
            				
            <br></br>vnd erwarten mehr Stück vnd Volck/ die Böhmen ſollen nur ein halb Meil von
            				
            <br></br>jnen ligen/ wo ſich die Keyſeriſchen hinwenden/ die Böhmen auff der andern Sei=
            				
            <br></br>ten hinder jhnen herziehen/ thun einander täglichen Abbruch/ Jnterim ſollen die
            				
            <br></br>Böhmiſche Bawren/ denen jre Güter abgebrand worden/ Tſchaßlaw eingenom=
            				
            <br></br>men vnd beſetzt haben/ laſſen weder Freundt noch Feindt ein/ wollen ſelbſten Her=
            				
            <br></br>ren ſeyn.
         </p>
         					
         <p>
            <br></br>Graff Ernſt von Manßfeldt hat ſich ein zeitlang zu Cladra bey Pilſen gelä=
            				
            <br></br>gert/ alſo/ daß man vermeint hat/ er werde ſolche Statt zu belägern begehren/ zeucht
            				
            <br></br>aber nunmehr dem Böhmiſchen Läger zu/ ſolle ein anſehenliches Volck beyſam=
            				
            <br></br>men haben/ deſſen ſich der Hauptman Dornhan/ ſo in Pilſen ligt/ ſehr beklagt/
            				
            <br></br>ſonderlich/ daß die Bürger daſelbſten den Ständen beypflichten/ ſeyen vber drey
            				
            <br></br>vom Adel nicht mehr/ die gut Keyſeriſch ſeyn/ der Graff von Bombſdorff thue ih=
            				
            <br></br>me noch alle Beyhülff/ vnd obwol die Böhmen viel Volcks beyſammen/ kompt
            				
            <br></br>ihnen doch ſtettiges mehr Hülff/ vnd auff der Elb viel Stadiſch Volck zu.
            				
         </p>
         					
         <p>
            <br></br>
            <span class="aq">Don Matthias d'Auſtria, </span>welcher daſ Böhmiſch Volck geſehen/ iſt allhie/
            				
            <br></br>ſagt/ wo auff dieſer Seiten ein: ſeynd auff der andern Seiten drey Mann/ dahero
            				
            <br></br>der Graff von Fürſtenberg ſein Volck zu Königsſtätten in Paſſawer Stifft ehrſt
            				
            <br></br>muſternſoll.
         </p>
         				
         				
         					
         <h2>
            						
            						Auß Prag vom 7. Ditto.
            					
         </h2>
         					
         <p>
            <br></br>Heut vernimbt man auß vnſerm Läger/ daß der Feindt abermals auff die Sei=
            				
            <br></br>ten geruckt/ vnd Graff Tampier wider ein Stücklein gebraucht/ vnd ein Schrei=
            				
            <br></br>bē in Böhmiſcher Sprach gemacht/ ſolches mit in 50. Reuttern nach dem Stätt=
            				
            <br></br>lein Kemnitz im Namen deß Graffen von Thurn geſchickt/ vnd Proviant begert/
            				
            <br></br>die ſie aber eingelaſſen/ darauff ein Hinderhalt nachgedrungen/ ſich deß Stätt=
            				
            <br></br>leins bemächtiget/ alles ſpoliert/ die Proviant vnd anders bekommen/ die vnſern
            				
            <br></br>wolten gern ein Treffen mit ihnen thun/ können aber ohne Verluſt nicht zu/ dann
            			 
            <br></br>ſie Berg vnd Wälde jnnen haben/ leyden aber groſſe Noht darinnen/ vnd ſstirbt ih=
            				
            <br></br>nen viel Volcks.
         </p>
         					
         <p>
            <br></br>Sonſten hat der Tampier den Rittmeiſter Rußwurmb/ vnd Hauptman Corſi/
            				
            <br></br>ein Niderländer auß Keyſ. Beſelch auffhencken laſſen.
            				
         </p>
         					
         <p>
            <br></br>Jetzt vernimbt man ferrner von Pilſen/ wie die Bürgerſchafft Rahts worden/
            				
            <br></br>die Statt auffzugeben/ vnd mit den Ständen zuleben/ als ſolches der drinligende
            				
            <br></br>Hauptman vernommen/ hat er den Primas vnnd Bürgermeiſter/ biß auff den
            				
            <br></br>Todt prüglen laſſen/ vnd die Bürgerſchafft gezwungen/ daß ſie von newem zum
            				
            <br></br>Fähnlein ſchweren müſſen. Der Graff von Mansfeldt hat auch den Stattſchrei=
            				
            <br></br>ber daſelbſten gefangen bekommen.
         </p>
         				
         				
         					
         <h2>
            						
            						Auß deß Gravenhage vom 9. Ditto.
            					
         </h2>
         					
         <p>
            <br></br>Die verordnete Herrn Commiſſarien haben den Hogerbers vnd Grotium etli=
            				
            <br></br>che mahlen examinirt/ vñ wie verlaut/ ſollen noch wichtige Sachen entdeckt haben.
            				
            <br></br>Grotius ſolle ſonderlich allbereit viel bekandt haben/ damit er ſich vermeint zu ent=
            				
            <br></br>ſchuldigen/ tracht auff alle Mittel/ vnd ſonderlich wegen ſeine Gelehrheit/ wie er
            				
            <br></br>ſein Leben erretten möchte/ darin auch wol/ wie etliche meinen/ dieweil er noch jung
            				
            <br></br>iſt/ conſideration möchte gebraucht werden. Sonſten iſt deß abgeleibten Secreta=
            				
            <br></br>rij Ledenbergs Leichnam gebalſamirt/ wirdt alſo von dem Fiſcal bewahrt/ biß daß
            				
            <br></br>ein Vrtheil darvber ſolle gefellet werden/ ſein Eingeweidt war von der Freundt=
            				
            <br></br>ſchafft in der groſſen Kirchen begraben worden/ welches/ nachdem die Herrn Sta=
            				
            <br></br>den vernommen/ haben ſie es wider außgraben/ vnd an einem vnehrlichen Orth
            				
            <br></br>begraben laſſen.
         </p>
         					
         <p>
            <br></br>Verſchienen Freytags haben etliche von gedachten Commiſſarien den Aduo=
            				
            <br></br>cat Barnefeldt beſucht/ vnd angeſprochen/ ohne/ daß ſie jhne etwas gefragt haben.
            				
            <br></br>Allein ſolle er geſagt haben/ daß er ſich dem Urtheil von der Generalitet nit köndte
            				
            <br></br>vnterwerffen/ aber thete ſich auff ſeine Principalen die Holländiſche Stätten vnd
            				
            <br></br>Ritterſchafft beruffen/ nachdem er aber verſtanden/ daß die Sachen in Hollande
            				
            <br></br>nunmehr viel anderſt/ dann zuvorn/ beſchaffen/ vnd die Magiſtraten faſt vberall
            				
            <br></br>verendert/ ſolle erſich endtlich anderſt erklärt haben/ man wirdt nun ehiſtes Tages
            				
            <br></br>mitſeiner Examination fortfahren/ vnd ſo mit der Sachen zu endt kommen.
            				
         </p>
         					
         <p>
            <br></br>Der von der Mylen/ Vtenbogart/ Treſel/ vnd andere/ ſollen dieſe Wochen of=
            				
            <br></br>fendtlich eingeruffen werden/ vnd hören/ daß gedachter von der Mylen ſich zu An=
            				
            <br></br>torff auffhalten ſolle.
         </p>
         					
         <p>
            <br></br>Wir vernehmen auch/ daß die Herrn Staden General willens ſeynd/ bald an=
            				
            <br></br>dere ſcharpffe Mandata gegen die Jeſuitten/ die ſich nun hinfort in dieſen Landen
            				
            <br></br>finden ſollen/ publiciren vnd außgehen laſſen/ vñ etlich 100. fl. auff die/ ſo ergriffen/
            				
            <br></br>geſetzt werden/ ſonderlich trachtete man ſehr nach einem 
            <span class="aq">Pater, Tempelius</span> ge=
            				
            <br></br>nandt/ welcher zu Leyden vnd Harlem ſich eine gute Zeit hero gehalten.
         </p>
         				
         				
         					
         <h2>
            						
            						Auß Ambſterdamb vom 10. Ditto.
            					
         </h2>
         					
         <p>
            <br></br>Nachdem der Prinz von Oranien für 8. Tagen in Northollandt iſt arriuirt/
            				
            <br></br>vnd in die Statt Edam ſtattlich empfangen/ vnd tractirt worden/ iſt ihre Exc. den
            				
            <br></br>2 dieſes von dannen auffgebrochen/ vnd denſelben Abendt mit all ſeim Volck in
            				
            <br></br>die Statt Horn ankommen/ bey ſich habendt eine Guardi von vngefehr 150. Mu=
            				
            <br></br>squetirern/ aber die Bürger/ ſo 8. Fahnen ſtarck in der Rüſtung geneſen/ haben ihr
            			 
            <br></br>Rahthauß/ die Stattwag vnnd andere Orthen mit guten Wachten wol beſetzt/
            				
            <br></br>ſeynd auch in der Rüstung biß deß andern Tags nach dem Mittag geblieben/ die=
            				
            <br></br>weilen ſie vernommen hatten/ daß ihre Exc. noch mehr Soldaten in ihr Statt le=
            				
            <br></br>gen wolte/ die auch ſchon allbereit für die Statt auff die Schiff lagen/ aberſie be=
            				
            <br></br>ruffenſich ihre Priuilegien/ daß man ihnen mit keiner Guarniſonen beſchweren
            				
            <br></br>ſolle/ ſondern ihre Statt ſelbs bewahren/ allein ihre Exc und der Herrn Staden
            				
            <br></br>General deputierten gaben ihnen zur Antwort/ daß ſie jre Priuilegia ſelbſten miß=
            				
            <br></br>braucht haben/ dieweiln ſie ein newe Confœderation oder Verbündnuß gegen deß
            				
            <br></br>Landts Priuilegien auffgericht haben/ mit den Stätten von Harlem/ Leyden/ vnd
            				
            <br></br>mehr andere. Seynd alſo denſelben Abendts noch in die Statt kommen/ vngefehr
            				
            <br></br>12. Schiffen mit jrer Exc. Soldaten/ vnd darmit die Statt vberall beſetzt.
            				
         </p>
         					
         <p>
            <br></br>Den 4. diß hat ihre Exc. den Magiſtrat daſelbſten auff das Rahthauß gefor=
            				
            <br></br>dert/ ſeyn in der Zahl von 20. Perſonen geweſen/ ſo ſich eingeſtelt/ denen man als=
            				
            <br></br>bald abgedanckt/ doch darnach 8. auß denſelben wider angenommen/ vnd noch 12.
            				
            <br></br>newe eingeſetzt/ ſeynd auch 4. newe Burgermeiſter erwehlt vnd eingeſetzt worden/
            				
            <br></br>vnd alſo 10. Compagnien Soldaten daſelbſten in Guarniſon gelegt. Den 6. Dit=
            				
            <br></br>to ſeynd ihre Exc. ſampt den Commiſſarien von Horn nacher Enckhuyſen ver=
            				
            <br></br>ruckt/ vnd allda ſelbigen Abendt gar ſtattlich empfangen/ vnd tractirt worden/ vnd
            				
            <br></br>vorgeſtern vngefehr auff den Mittag von dannen auffgebrochen/ nach der Statt
            				
            <br></br>Medenblick/ allda den Magiſtrat wie zu Alcmar zu reformiren/ vnd andere Ord=
            				
            <br></br>nung anzuſtellen. Nachdem ein Zeit hero ein groß Schiff in Northollandt iſt ge=
            				
            <br></br>bawet worden/ welches man ſagt/ für den König in Franckreich ſeyn ſolle/ vmb auß
            				
            <br></br>dieſe Orthern nach Marſilien zu fahren/ welches Schiff nun alles fertig war/ vnd
            				
            <br></br>allbereit in der Jnſel Texel gelegen/ vmb ehiſtes Tags außzufahren/ aber gemeltes
            				
            <br></br>Schiff iſt geſtern daſelbſten durch Vngewitter vmbgeſchlagen/ vnnd zu Grundt
            				
            <br></br>gangen/ man ſagt/ eſſolle vber 100000. fl. gekoſt haben/ etliche wollen/ daß es nit
            				
            <br></br>gnug ſeye geballaſt/ oder geladen geweſen/ dieweiln es hinden auff gar hoch iſt ge=
            				
            <br></br>bawt geweſen. Vor wenig Tagen ſeynd drey Schiff auß Cypres allhier ankom=
            				
            <br></br>men/ bringen reiche Ladung mit/ auch viel Baumwoll/ die hie jenzt zimlich theur iſt.
            				
         </p>
         					
         <p>
            <br></br>Man hat Aviſo/ daß 2. Perſonen zu Enckhuyſen ſeynd gefangen worden/ wel=
            				
            <br></br>che ihre Excell. haben wöllen vmbbringen/ man hat auch bey ihnen ein Piſtol vnd
            				
            <br></br>Meſſer gefunden/ ſollen auch viel Gelt beyſich gehabt haben/ darvon wir beſſern
            				
            <br></br>Bericht erwarten.
         </p>
         				
         				
         					
         <h2>
            						
            						Auß Cölln den 16. Ditto.
            					
         </h2>
         					
         						
         <p>
            <br></br>Newes dieſer Orten wenig/ allein wirdt von Hildeßheimb geſchrieben/ daß
            				
            <br></br>dero Orten noch mehr Volck für die Böhmen geworben wirdt/ es verlaut ſonſten/
            				
            <br></br>daß es für die Hänſeſtätt ſeye/ welches aber vnglaublich/ ſonſten ziehen alle Tage
            				
            <br></br>Reutter wegen der Staden hinauff/ dañ ſie den Böheimiſchen Hülff verſproche.
            				
         </p>
         					
         					
         						
         <p>
            <br></br>Eſ läſt ſich faſt anſehen/ als wann es im Stifft Straßburg auch was geben
            				
            <br></br>wolte/ in deme die Proteſtirende Fürſten in die Reichsſtatt Hagenaw/ wegen der
            				
            <br></br>Jeſuitter/ gern Volck hinein legeten/ vnd dieſelbige herauß ſchaffeten/ wie aber
            				
            <br></br>verlaut/ iſt ihnen der Hertzog von Lothringen zuvor kommen/ vnd etlich hundert
            				
            <br></br>Mann hinein bracht.
         </p>
         					
         				
         				
         <p class="closer">
            					
            <br></br>
            					
            <span class="aq">ENDE.</span>
            				
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904421//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904422//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904423//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904424//full/0/0/default.jpg" width="70%"></img>
      </div>
   </body>
</html>