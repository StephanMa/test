<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         			
         			
         <h4>2.</h4>
         <hr></hr>
         			
         				
         <h2>Auß Rohm vom 29. Decemb. 1618.</h2>
         				
         <p>
            				
            <br></br>
            <span class="in">V</span>On Neapoli ſchreibt man/ daß das Fußvolck/ welches auff deß Doria
            				
            <br></br>Galeren dahin gebracht/ nach Calabria/ gegen der Reuier 
            <span class="aq">di Leuante</span>
            				
            <br></br>eynquartiert worden/ vmb gegen den Frühling auff der Armada zu gebrau-
            				
            <br></br>chen/ inſelbiger Statt were der 
            <span class="aq">Comito Reale</span> vber den Frantzösiſchen Galeren
            				
            <br></br>vnbekennter angelangt/ mit deme der 
            <span class="aq">Vice Re</span> vnd 
            <span class="aq">Marcheſe S. Croce,</span> wegen der
            				
            <br></br>Meer Armada/ tractirt/ gedachter Marcheſe hat dẽ Cauallier Oliſta von Raguſt
            				
            <br></br>befohlen/ noch 7. Galeonen zu verordnen/ S. Exc. wollen/ dz Neapoli 25. auſſer deß
            				
            <br></br>
            <span class="aq">Vice Re 18.</span> Galeren/ vnnd auch 20. kleine Galeren hergebenſolle/ welche zugleich
            				
            <br></br>mit 10. von Sicilia/ 5. von Malta/ 16. deß Doria/ vnd der Squadra von Genua/
            				
            <br></br>vnd Spania/ſich gegen dem Frühling zu Meſſina befinden/ allda die Maſſa der
            				
            <br></br>gantzen Armada gemacht/ vnnd folgends die vorhabende Impreſa effectuirt wer=
            				
            <br></br>denſolle/ vnter deſſen weren 7. Neapolitaniſche Galeonen nach Goletta gegen den
            				
            <br></br>Corſarn außgefahren. S. Excel. hatſelbiger Statt zu verſtehen geben/ daß die ge=
            				
            <br></br>bräuchliche Schanckung/ jedoch etwas beſſer (als zu andern zeiten beſchehen/ weil
            				
            <br></br>es zu der vorhabenden Armada die Notturfft erfordert/ verfertigenſollen/ Der
            				
            <br></br>
            <span class="aq">Duca di Nocera</span>ſoll an deß verſtorbenen 
            <span class="aq">Principe d'Auellino</span>ſtelle das 
            <span class="aq">Coman-</span>
            				
            <br></br>
            <span class="aq">do</span> vber deſſelben Königreichs Reuterey bekommen.
         </p>
         				
         			
         			
         <p>	
            <br></br>	Auß Spania wirdt geſchrieben/ derſelbige König habe allen allda reſidirenden
            				
            <br></br>Amb. zur Audientz beruffen/ vnd jnen verſichern laſſen/ daß ihrer Maj. Armada zu
            				
            <br></br>keinem andern end/ als eine Impreſa gegen die Türcken fürzunemmen/ angeſehen
            				
            <br></br>seye/ vnd were der von jrer Keys Maj in der Böhmiſchen Sache abgefertigte vom
            				
            <br></br>Adel/ wider nach Teutſchlandtſpedirt/ deme jhre Maj. alle euſſerſte Hilff/ mit Gelt
            				
            <br></br>vnd Volck verſprochen/ vnnd laſſen zu dem ende allbereit groſſe Partiden mit den
            				
            <br></br>Genueſiſchen Kaufflenten tractiren/ vmb in Teutſchlandt vberzumachen.
            				
         </p>
         			
         			
         			
         				
         <h2>Auß Venedig vom 4. Jenner/ An. 1619.</h2>
         <p>
            				
            <br></br>	Sontags iſt ein Niderländiſch Schiff/ der Pfaw genannt/ gar reich geladen
            				
            <br></br>auß Aleſſandria allher kommen.
            				
         </p>
         				
         			
         <p>	
            <br></br>	Von Genua wirdt auiſirt/ daßſelbiger 
            <span class="aq">Reſpubl. 6.</span> Galeren/ welche zu Vado
            				
            <br></br>mit Kriegsvolck beladen/ vmb nach Sardegna zu führen/ſich noch im Portofino
            				
            <br></br>befinden/ können wegen deß böſen Wetters nicht fortkommen/ſelbige Kauffleute
            				
            <br></br>sollen/ auff befehl auß Spania/ 4000. Soom Lunten beſtellen/ vnd erwarten auß
            				
            <br></br>Niderlandt ein groſſe Quantitet von Pulffer/ Bley/ vnnd andern/ welches alles
            				
            <br></br>nach Sardegna geführt werdenſolle. Mit einem Currir auß Spania hettenſie/
            				
            <br></br>daß die Flotta auß 
            <span class="aq">Terra Ferma</span> vnnd 
            <span class="aq">Noua Spania</span> glücklich zu S. Lucar/ vnge=
            				
            <br></br>fehr 13. million Golts reich/ ankommenſeye/ Der König hat dem 
            <span class="aq">Duca d'Vceda</span>
            				
            <br></br>befehlen laſſen/ daß erſich keiner Sachen mehr annemen/ſondern alleinſein eigen
            				
            <br></br>thun abwartenſolle/ denn alles was sein Vatter der 
            <span class="aq">Duca di Lerma</span> verwaltet/ iſt
            				
            <br></br>dem 
            <span class="aq">Principe Philiberto</span> auffgetragen/ vnd den 
            <span class="aq">Don Rodrigo Calderone,</span> wel=
            				
            <br></br>cherſich nach Valliadolit retirirt/ befohlen/ nicht von dannen zu weichen/ biß er
            zu=
            				
            <br></br>vor viſitirt worden/ zu deme hatſich irer Maj. Beichtvatter auch abſentirt.
         </p>
         			
         					
         			
         				
         <p>	
            				
            <br></br>	Von Turino hat man/ daß von der Statt Nizza in Prouenz/ gegen Piemont
            			
            			
            		
            				
            <br></br>zu/ die Berge zerſchlagen/ vnd Straſſen gemacht werden/ damit man alle Kauff=
            				
            <br></br>mannſchafft nach 
            <span class="aq">S. Martino Langoſco</span>, biß zu Caneo/ a uff Karren führẽ könne/
            				
            <br></br>Man iſt auch im werck/ von Caneo biß an Fluß Po/ eine Schifffahrt anzurichten/
            				
            <br></br>alle Kauffmannswahren/ welche auß dem Meer in den Po kommen/ durch ganz
            				
            <br></br>Lombardia/ vnd biß in Venedig zu führen.
         </p>
         			
         				
         				
         			
         <p>	
            <br></br>		Vnſere gantze Armada befind ſich noch zu Corfu/ vnnd werden im Königreich
            				
            <br></br>Candia 20. kleine Galeren verfertiget/ vmb auff den Frühling zu vnſer Armada
            				
            <br></br>zu ſtoſſen.
         </p>
         				
         			
         			
         <p>	
            <br></br>		Auß Conſtantinopel wirdt bericht/ daß die mit den Türcken vnierte Tartarn in
            				
            <br></br>groſſer anzahl gegen den Perſianer gezogen/ aber von demſelben zertrennt/ vnd viel
            				
            <br></br>erſchlagen worden/ darauff der Perſianer das Ottomaniſch Läger angefallen/ aber
            				
            <br></br>mit beyderſeits verluſt wider zurück getrieben worden.
         </p>
         				
         		
         			
         				
         <h2>Auß Gföll vom 1. Jenner/ 1619.</h2>
         				
         <p>
            				
            <br></br>	Die Böhmen haben dieſer tagen Berneck vnd Geres eyngenommen/ vndſoll
            				
            <br></br>solches deß Graffen von Mansfeld Volck gethan habe/ Eſſind jetzt alle Graffen
            				
            <br></br>zu Neuhauß/ auff deß jungen Graffen von Thurn Hochzeit/ Zwethal habenſie be=
            				
            <br></br>feſtiget/ vnd viel Volcks drinnen gelaſſen. Verſchienen Stephani iſt vielerley Mu=
            				
            <br></br>nition von Pulffer/ vnd dergleichen/ zur Artellerey gehörig/ auch etliche Stück an=
            				
            <br></br>kommen/ wie manſagt/ſindſie willens mit dem ehiſten Crembs vnd Steinſich zu
            				
            <br></br>bemächtigen/ vnd zween Wege zu nemmen/ der eine theil nach Weydhofen/ Horn/
            				
            <br></br>Heydersdorff/ Loyß/ vnd den andern von Zwethal hiehero/ vñ nach Crembs/ wenn
            				
            <br></br>ſie nur zuſehen/ vnd kein Widerſtandt thun/ dörfft jre Reiſe wol vonſtatten gehen.
         </p>
         				
         <p>
            				
            <br></br>	Herr Graff Tampier hatſich mitſeinen Reutern nach Loyß begeben/ vnndſoll
            				
            <br></br>fleiſſige Wacht halten laſſen.
         </p>
         <p>
            				
            <br></br>		Dieſe Feyertag vber iſt das Bauwersvolck in die Kirchen zur Predigt mit groſ=
            				
            <br></br>ſer menge in die Statt Zwethalgangen/ man hat ſie aber eher nit wider hinauß ge=
            				
            <br></br>laſſen/ biß ſie ein gnügen Stein auff die Mauren vnd zu den Schießlöchern getra=
            				
            <br></br>gen haben.
            				
         </p>
         			
         			
         				
         <h2>Auß Wien vom 3. Ditto.</h2>
         <p>
            				
            <br></br>	Der Cardinal von Dietrichſtein iſt Sambſtag anhero kommen/ hat geſtern bey
            				
            <br></br>den Jeſuitern geprediget/ darbeyſich der König auch finden laſſen/ vnd iſt heut mit
            				
            <br></br>gutẽ Keys. Brieffen wider nacher Mährern zu/ auff den Lantag/ welcher Sontag
            				
            <br></br>zu Olmitzſeinen anfang nimpt/ verreiſet/ Man wirdt in kurtzen erfahren/ ob die
            				
            <br></br>Mährer bey jrer Maj. halten/ oder zu den Böhmen tretten werden.
         </p>
         			
         				
         <p>
            <br></br>	Freytags ſind Schreiben von den Böhmen an die Oeſterreichiſchen Stände
            				
            <br></br>kommen/ darinnſie gleichfalls auffgemahnt werden/ dz ſie ſich in 
            <span class="aq">communi cauſa</span>,
            				
            <br></br>mit jnen coniungirenſollen/ Die Schreiben hat man heut jrer Maj. zur Notifica=
            				
            <br></br>tion vorgetragen/ darauff dieſe Reſolution erfolgt/ die Ständ zun trewen Beſtän=
            				
            <br></br>digkeit angemahnt/ doch darneben zu verſtehen geben worden/ daß allzeit viel erbie=
            				
            <br></br>tens/ aber wenig Effect bey inen zu finden geweſt/ mit ſtarcker erinnerung/ dieſem
            				
            <br></br>vor Augenſchwebenden Landsverderben zu ſteuren/ Was nun der Schluſſz zur
            				
            <br></br>Antwort ſeyn wirdt/ gibt zeit.
            				
         </p>
         			
         				
         <p>	
            				
            <br></br>	Die Ober Oeſterreichiſchen Geſandten haben Mitwochs bey J. Keyſ. M. Don=
            				
            <br></br> nerſtags bey J. Kön. M. vnd Freytags bey den Herren Geheimen audientz gehabt.
         </p>
         		
         			
         			
         		
         			
         				
         				
         <p>
            				
            <br></br>	Herr Graff Tampier befindt ſich mit etlich 100. Mann zu Roſſz vnnd Fuß zu
            				
            <br></br>Crembs/ 10. Meil von hier/ man erwartet nur der Fuggeriſchen Knecht/ alſdann
            				
            <br></br>möchte was tentirt werden/ da nicht eher Fried beſchloſſen würde.
         </p>
         <p>
            				
            <br></br>	Allhie ligen 4. Fendel Knecht zu Fuß/ vnd 2. Corneth Reuter/ſo iſt der Bürger=
            					
            <br></br>ſchafft angeſagt worden/ ſich zun Wachten gefaſt zu machen.
         </p>
         <p>
            				
            <br></br>	Auß dem Lager zu Budweiß vernimpt man nichts/ als daß ſie täglichſcharmü=
            				
            <br></br>tziren/ darüber dann täglich viel bleiben/ ſonſt haben zwar die vnſern noch den Paſſz
            						
            <br></br>nach Crumau/ jedoch groſſen Mangel an Prouiandt.
         </p>
         <p>
            				
            <br></br>	Der Graff von Thurn reiſet ab vnnd zu/ iſt bald zu Zwethal/ bald im Läger vor
            							
            <br></br>Budweiß/ vnd alſo an keiner gewiſſen ſtelle.
         </p>
         <p>
            				
            <br></br>	Die Ertzh. Maximiliani/ etc. Begräbnuß zu Ynßbrug iſt wol abgangen/ vnnd
            				
            <br></br>reiſen heut Ertzher. Leopold/ etc. wider nach Elſas/ Carolus aber nach Mergent.
            								
            <br></br>heimb/ den Teutſchen Orden anzunemmen.
         </p>
         <p>
            				
            <br></br>	Der Hertzog in Beyern hat auff anhaltẽ deß Capittels vnd Raths zu Paſſaw/
            				
            <br></br>nit allein als Creyßoberſter/ dieſelbe Statt/ ſondern auch das Schloſſz/ mit Volck
            				
            <br></br>beſetzt/ dann es ein ſtarcker Paſſz auß Böheimb./ auch wegen 3. daſelbſt zuſammen
            									
            <br></br>flieſenden Waſſern/ wol zu verwahren iſt.
         </p>
         <p>
            				
            <br></br>	Jre Keyſ. Maj. ſind eine zeithero ſehr vnpäßlich geweſen/ haben von dem Ma=
            				
            <br></br>genwehe nichts guts zu erwarten/ vnnd geſtern auffs new purgiertſ/ darauff es ſich
            										
            <br></br>zwar zur beſſerung angelaſſen/ können aber von Eſſen vnd Trinckẽ nichts behalten.
         </p>
         <p>
            				
            <br></br> 	Die Böhmen haben in Oeſterreich wider 2. ſchöne Clöſter eyngenommen/ man
            				
            <br></br>iſt wegen der
            <span class="aq">ſuſpenſio armorum</span> mit jhnen in Tractation/ nach welchem man zu
            				
            <br></br>der Jnterpoſition wirdt ſchreitten.
         </p>
         				
         			
         			
         				
         <h2>	Auß Prag vom 6. Ditto.</h2>
         				
         <p>
            				
            <br></br>	Der Churf. Sächſiſche: neben Herrn von Walſtein/ Keys Abgeſandter/ befin=
            				
            <br></br>den ſich noch allhie/ vnd erwarten die Herren Ständ von den Herren Generaln ſo
            				
            <br></br>wol/ als auch von den Herrn Ständen in Schleſien/ vnd andern orten/ dahin ſie
            				
            <br></br>dieſe Werbung communicirt gutachten täglich/ alſdann werden ſie ſich zu reſol=
            				
            <br></br>uiren wiſſen/ Interim haben die 
            <span class="aq">Directores</span> deßwegẽ alle Ständ deß Königreichs
            				
            <br></br>Böhmen hieher beſchrieben/ was zu thun vnd zu laſſen/ zu erwegen/ vñ jrer Churf.
            				
            <br></br>Gn. zu Sachſen zu zuſchreiben: Man diſcurriert/ daß der den 20. diß angeſtellte
            				
            <br></br>Conuentstag ſchwerlich ſeinen Effect erreichen werde.
         </p>
         				
         <p>
            				
            <br></br>	Man hat nachrichtung daß der Stände Volck auß Oeſterreich wider in Bö=
            				
            <br></br>heimb ins Hauptläger/ oder dortherumb/ geführt: Jedoch Zwethal/ vnnd andere
            				
            <br></br>von jnen eyngenommene örter beſetzt worden/ derwegen vermeynen etliche/ es ſolle
            				
            <br></br>mit Budweiß auch ein ernſt gebraucht werden/ ſonderlich weil man dieſer tagen et=
            				
            <br></br>liche Wägen mit Munition von hinnen ins Läger geführt.
         </p>
         				
         <p>	
            				
            <br></br>	Am H. Chriſttag ſind die in Budweiß wider herauß gefallen/ ein Stättlein vnd
            				
            <br></br>6. Dörffer/ auff Crumau zu in grundt verbrennt/ wirdt aber ihnen am erſten zum
            				
            <br></br>Schaden gereichen/ dann derſelbe ort iſt jr beſter Vnterhalt/ der Prouiant halben/
            					
            <br></br>geweſen.
         </p>
         <p>Als ſie nun mit der Beut nach Budweiß gewolt/ hat ſie der Graff von
            				
            <br></br>Hollach angriffen/ die Beut abgejagt/ vnd ihrer viel erlegt/ Die in Crumau ſollen
            				
            <br></br>auch außgefallen ſeyn/ vnd dem Herrn von Schwanberg wider etliche Dörffer im
            				
            <br></br>Brannt geſteckt haben.
         </p>
         			
         			
         		
         			
         <p>	
            <br></br>	Heut ſeyn 4. ſchwere Wägen mit Gelt für das Schleſiſch. Volck ins Läger ge=
            				
            <br></br>führt/ vnd begleitet worden.
         </p>
         				
         			
         <p>	
            <br></br>	Sonſten iſt vor 2. tagen deß Graffen von Hollach vornembſter Capitain einer
            				
            <br></br>allhero kommen/ der ſoll in Braunſchweig/ mehr Volck zu werben/ verreiſen.
         </p>
         				
         			
         			
         				
         <h2>Auß deß Gravenhage vom 8. Ditto.</h2>
         			
         <p>	
            <br></br>	Der Herrn Staden General zuſammenkunfft allhie iſt biß auff 14. diß prolon=
            				
            <br></br>girt/ Jn mittelſt werden die Gefangene bißweilen examinirt/ vnndſollen ſich noch
            				
            <br></br>täglich mehr Sachen offenbaren.
         </p>
         			
         <p>	
            <br></br>	Weil man vernimpt/ daß auff Spaniſcher ſeiten groſſe Werbungen angeſtellt
            				
            <br></br>werden ſollen/ als wirdt wegen der Böhmiſchen Sach ehiſt eine Reſolution erge=
            				
            <br></br>hen/ damit dem Gegentheil bey zeiten begegnet werde.
         </p>
         			
         <p>	
            <br></br>	Die Armenianer verhoffen noch der Gefangnen erledigung/ haben zu Rotter=
            				
            <br></br>dam/ Schönhofen/ Amersforth/ vnnd im Briel/ wider newe Tumulten anrichten
            				
            <br></br>wollen/ſind aber verhindert/ vnd noch 2. Fendel Knecht in Rotterdam gelegt wor=
            				
            <br></br>den.
         </p>
         <p>Die von Embden haben den Graffen nicht allein in verwahrung/ ſondern
            				
            <br></br>auch 6. Compagnia nach der Veſtung Oordt geſchickt/ſelbige Statt eyngenom=
            				
            <br></br>men/ vnd beſetzt/ weil ſie neben dem Graffen den Landtag bewilliget/ darneben ein
            				
            <br></br>zeitlang/ was ſie der Statt Embden ſchuldig/ hinderhalten.
         </p>
         			
         <p>	
            <br></br>	Jedes abends ziehen allhie 300. Soldaten/ auß drey vnterſchiedlichen Com=
            				
            <br></br>pagnien mit der Guardia auff die Wacht/ den allhie vber 1000 außerleſene Sol=
            				
            <br></br>daten 
            <span class="aq">extraordinari</span> auffwarten/ man weiß noch nicht/ wann die Caualleria her=
            				
            <br></br>bey kommen wirdt/ vnd iſt die vergangene Nacht S. F. Exc. wider nacher Vtrecht
            				
            <br></br>auffgebrochen/ zu was end/ iſt vnbewuſt.
         </p>
         				
         			
         			
         				
         <h2>Auß Ambſterdam vom 9. Ditto.</h2>
         			
         <p>	
            <br></br>	Verſchienen Wochen haben die Herren Schultheiß vnnd Schöffen allhie vor
            				
            <br></br>der Statt 2. Häuſer/ darinn die Catholiſchen jre Meß vnd Zuſammenkunfft pfle=
            				
            <br></br>gen zu halten/ durchſucht/ Tiſch/ Stül vnd Bäncke/ hinweg tragen laſſen/ ins glei=
            				
            <br></br>chen hat man in der Statt ein Hauß durchſucht/ allda ein Altar/ Kelch vnd Meß=
            				
            <br></br>gewandt gefunden/ welches weggetragen: Vnd weil ſich der Haußherr dargegen
            				
            <br></br>ſetzen wollen/ er gefänglich angenommen worden. 	Vor wenig tagen iſt in See=
            				
            <br></br>land ein groß JachtSchiff auß OſtJndien ankom̃en/ von 160. Laſt/ gehört hieher/
            				
            <br></br>vñ iſt der groſſe Bern genannt/ bringt vnter andern 900. Seck mit Pfeffer/ ſo ſind
            				
            <br></br>allhie etliche wolgeladene Schiff auß Spania angelangt.
            				
         </p>
         			
         			
         				
         <h2>Auß Cölln den 15. Januarij.</h2>
         			
         <p>	
            <br></br>Auß Spania hat man deß Cardinals 
            <span class="aq">de Toledo</span> ableiben/ dardurch dem Car=
            				
            <br></br>dinal 
            <span class="aq">Duca di Lerma</span> 40000. Ducaten Penſion abgeſtorben/ demſelben ſoll man
            				
            <br></br>ſehr nach ſeinem Schatz/ ſo auff 18. Million gehalten wird/ trachten/ vnd wirt ver=
            				
            <br></br>muth/ Don Ferdinandus/ deß Königs in Spania 3. Sohn/ werde an deß 
            <span class="aq">di To-</span>
            				
            <br></br>
            <span class="aq">ledo</span> ſtatt kommen/ dan ſelbiges Ertzbiſtumb 200000. Ducaten eynkommens hat.
            			
         </p>
         			
         				
         <p>
            <br></br>	Auß Franckreich wirt bericht/ weil die von Bearn nit pariren wollẽ/ ſey der Kö=
            				
            <br></br>nig willens/ 10000. Mann zu Fuß/ vñ etliche Reuter zu werbe/ dieſelbe mit gewalt
            				
            <br></br>zu bezwingen/ Hingegenſind die Bearner reſoluirt/ jr euſſerſtes dran zu ſetzen/ vnd
            				
            <br></br>wollen die geiſtliche Güter/ ſo jnen von vorigen Königen innen haben/ auffs beſtſie
            				
            <br></br>können/ manuteniren.
         </p>	
         <p class="closer">
            <span class="aq">ENDE</span>
         </p>
         				
         							
         			
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/936807//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936808//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936809//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936810//full/0/0/default.jpg" width="70%"></img>
      </div>
   </body>
</html>