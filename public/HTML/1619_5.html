<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         			
         				
         <h4>5.</h4>
         <hr></hr>
         				
         <h2>Auß Rohm vom 19. Jenner/ 1619.</h2>
         					
         <p>
            <br></br>
            <span class="in">V</span>On Neapoli hat man/ derſelbe 
            <span class="aq">Vice Re</span> hab einen Befehl publicirt/ dz alle
            				
            <br></br>Capitain/ vnd andere Kriegs Befelchhabere /ſich bey zeiten mit aller Not=
            				
            <br></br>turfft verſehenſollen/ hat auch allen Stipendiaten zu verſtehen geben/ſich
            				
            <br></br>an jre verordnete/ vnd in jhre Königliche Brieff begriffene Dienſtſtellen/ zu verfü=
            						
            <br></br>gen. Jn Neapoli were ein Venediſcher Deputirter ankommẽ/ die Reſtitution/ der
            						
            <br></br>ſo offtgedachten 2. im Adriatiſchen Meer gefangnen Galeren/ zuſollicitiren.
         </p>
         				
         <p>
            <br></br>	Allhieſeyn 2. Deputirten von den Catholiſchen Graupünten/ wegen deren mit
            				
            <br></br>jhren widerigen habenden Differentzen/ ankommen/ die werden 
            <span class="aq">al Vaticano</span> auff
            					
            <br></br>deß Bapſts befelch freygehalten.
         </p>
         				
         <h2>	Auß Venedig vom 25. Ditto.</h2>
         					
         <p>
            <br></br>	Die Herrſchafft Genua hat jre Galeren zu deß Königs in Spania Armada zu
            				
            <br></br>stoſſen/ bewilliget/ jedoch mit dieſer Proteſtation/ daßſelbige jre freye Stell haben/
            				
            <br></br>vnd gantz nit gegen einigen Chriſtlichen Potentaten außfahrenſolle. Der Torres
            				
            <br></br>werde auff empfangenen Königlichen Befelch mit 2. deß Doria Galeren/ vnnd
            						
            <br></br>100000. Cronen/ nach Sardegna fahren/ denen werden noch 100000. mit eines
            				
            <br></br>deß Cardinals 
            <span class="aq">di Lerma</span> Galeren folgen/ vmb 50000. Cantara biſcotti/ 10000.
            				
            <br></br>Käß/ geſaltzens Fleiſch/ Wein/ vnd andere notwendige Prouiſion/ zur Armada zu
            				
            <br></br>machen/ſo alles gegen künfftigen May fertigſeynſolle/ dann vmbſelbige zeitſolle
            				
            <br></br>sich die Armada verſamblen.
         </p>
         					
         <p>
            <br></br>	Auß Spania wirdt bericht/ dz zu Malega 40000. Cantara biſcotti/ wie deſſen
            						
            <br></br>auch an andern orten auff den Spaniſchen Cuſten viel gemacht werde/ zu Carta=
            				
            <br></br>genaſindt viel neuweſtück Geſchütz gegoſſen/ welche neben andern imbarchirt wer=
            						
            <br></br>denſollen/ So werden in Biſcaglia 10000. Mußketten verfertiget/ daß alſo die
            				
            <br></br>Zurüstungen faſt aller ortenſehr groß/ vnd dafür gehalten wird/ die Spanier wer=
            						
            <br></br>den eine namhaffte Jmpreſa gegen die Vngläubigen/ nicht nach Algieri/ſondern
            						
            <br></br>in Leuante tentiren wollen.
         </p>
         				
         <p>
            <br></br>	Meyländiſche Brieff bringen/ allda were ein neuwer Befelch ergangen/ dzſich
            				
            <br></br>alle Soldaten in jren Quartiren verfügenſollen/ vnndſeyen allen Wirthen/ auch
            				
            <br></br>ins gemein verbottẽ worden/ keinen zu beherbergen/ Sonſt weren etliche Capitain
            					
            <br></br>ſo nach Spania erfordert/ auch allbereit fortgereiſt.
         </p>
         					
         <p>
            <br></br>	Weil auff der Venediſchen Armada/ welcheſich noch zu Corzula befind/ gros=
            				
            <br></br>ſer mangel an Volck/ſo theils geſtorben vnd entlauffen/ſich eräugt/ werden andere
            				
            <br></br>dahin geſandt/ vnd wider complirt werden.
         </p>
         					
         <p>
            <br></br>	Brieff auß Conſtantinopel bringen/ der Krieg zwiſchen dẽ Türcken vnnd Per=
            				
            <br></br>sianern gehe hefftiger fort als nie/ der Primo Viſir heltſtarck vmb Volck vñ Gelt=
            				
            <br></br>hilffe an/ zwiſchen dem Perſianer vñ Portugeſern hetteſich bey Ormus ein newer
            				
            <br></br>Streit erregt/ in deme die Perſianer den Portugeſern eine Veſtung belägert/ Die
            				
            <br></br>Meer Armadaſollſo mächtig nitſeyn/ als die Ottomaner außgeben haben.
         </p>
         				
         <h2>	Auß Caſchaw vom 12. Ditto.</h2>
         			
         <p>
            <br></br>Dieſer tagen wird hiehero geſchrieben/ daß der Türckiſche Keyſer dẽ Bethlehem
            				
            <br></br>Gabor zugeſchrieben/ vnd an jn begert hab/ daß er für 10000. Mann in Sibenbür=
            			
            			
            			
            				
            <br></br>gen/ mit Quartier/ vñ andern notwendigen Sachen/ in bereitſchafftſich haltẽſolle/
            				
            <br></br>ſo er aber 
            <span class="aq">pure</span> abgeſchlagen/ vndſolches alſbald an die Frey Heyducken/ wegẽ der=
            				
            <br></br>ſelben Aſſiſtentz/ gelangen laſſen. Jm widerigen Fall aber/ da er von ihnen Hilffloß
            				
            <br></br>gelaſſen/ vnd vom Türcken bedrängt werdenſolte/ were zu beſorgen/ daß es ohn deß
            				
            <br></br>Vngerlands empfindung nicht abgehen/ auch wol vervrſachen möchte/ daß erſich
            				
            <br></br>notdringentlich zum Türcken werdeſchlagen müſſen/ dahero man beſorgen/ vnnd
            						
            <br></br>præsumiren wil/ daß der Comet/ vnnd der mit Blut gefloſſene Bach/ dem Vn=
            				
            <br></br>gerlandt ein betrübten Zuſtandt andeuten möchte.
         </p>
         				
         <h2>	Auß Wien vom 23. Ditto.</h2>
         				
         <p>
            <br></br>	Jre Key. M.ſeyn den 16. diß gar vbel auffgeweſen/ es hatſich aber mit derſelben
            				
            <br></br>wider gebeſſert/ wieſie dann geſtern/ auß rath der 
            <span class="aq">Medicorum</span>, die Muſic/ zu ver=
            				
            <br></br>treibung der Melancoley/ fürfordern/ vnd auffwarten laſſen/ GOtt wolleſie noch
            				
            <br></br>lang erhalten.
         </p>
         				
         <p>
            <br></br>	Den 30. dißſoll der Jnterpoſitiontag/ zwiſchen ihr Maj. vnnd den Böhmen zu
            				
            <br></br>Eger gehalten werden/ vnd den 28. diß wirdt in Mährern auch jrentwegen ein Zu=
            				
            <br></br>sammenkunfftſeyn dannſie 
            <span class="aq">categorice</span> wiſſen wollen/ ob die Mährer jre Freundt
            				
            <br></br>oder Feind/ gleichwol hat man auch nachrichtung/ daß der Böhmen Volck täglich
            				
            <br></br>mehr herauß ziehe vnndſich in dieſem Landt verſamble/ wie etlicheſagen/ſollenſie
            				
            <br></br>einen Anſchlag auff Crembs haben. 
         </p>		
         <p>Weilſichs dann dieſer orten gefährlich wil
            				
            <br></br>anſehen laſſen/ haben die Herrn Prælaten alle ihre anvertrawete Gottshäuſer be=
            				
            <br></br>ſetzt. Eſ rottenſich auch die Bauren vnterſchiedlicher örter zuſammen/ vnd wollen
            				
            <br></br>keine Soldaten (weilſie jnenſo groſſen Schaden thun) bey jnen gedulden. Soſind
            				
            <br></br>die Landſtänd auch noch nit verglichen/ die Evangeliſchen habe den Böhmen auff
            				
            <br></br>jr Schreiben geantwortet/ vnndſolches den Catholiſchen copialiter communicirt/
            				
            <br></br>der Jnhalt iſt noch unbewuſt.
         </p> 		
         <p>Jhre Fürſtl Durchl. Ertzhertzog Carl/ etc. iſt nun
            				
            <br></br>völliger Teutſcher Meiſter/ Ertzhertzog Leopold/ etc. aber Gubernator in Tyrol/ vnd
            				
            <br></br>vorder Oeſterreichiſchẽ Landen/ erklärt/ auch numehr daſſelbe gäntzlich angetretten
            				
            <br></br>haben wirdt. Die allhieſige Oeſterreichiſche Landtagſhandlungſtehet noch in vn=
            				
            <br></br>fruchtbarmſtandt/ vnnd weil die Catholiſchen Ständ der Euangeliſchen peritis
            				
            <br></br>nit beyfallen wollenſo haben dieſelbeſich in einer vorgeſtern vberreichter Schrifft/
            				
            <br></br>gegen jre Keys M. vngeſcheucht vernemmen laſſen/ daßſie bey vorſtehender Böh=
            				
            <br></br>miſchen Friedshandlung zu Eger/ bey den Herrn Jnterponenten alle die Schriff=
            				
            <br></br>ten/ſo beyderſeits 
            <span class="aq">rat one grauaminum</span> ein zeithero zwiſchen jnen gewechßlet wor=
            				
            <br></br>den/ vorbringen laſſen/ Jn mittelſt aberſich mit den Böhmiſchen Ständen in die
            				
            <br></br>geſuchte Confœderation eynlaſſen/ vnd berührte Schrifften auch communiciren
            				
            <br></br>wollẽ/ geſtalltſie die Euangeliſchen dann/ die Böhmen allbereit dahin beantwortet
            				
            <br></br>haben/ Die Catholiſchen aber hergegen den Böhmen nichts antworten wollen/
            				
            <br></br>sondern laſſen eins vnd anders zu irer Keys. M. verordnung geſtellt bleiben.
         </p>
         					
         <p>
            <br></br>Herr Oberſter/ Graff Coloreto/ bringt vonſeinen in Friaul geführten Fußvolck/
            				
            <br></br>auch fünff Fendel anhero/ welches zum theil diß orts in der nähe angelangt iſt/ das
            						
            <br></br>soll auch neben dem zu Crembs ligenden Volck/ nach notturfft wider die Böhmen
            						
            <br></br>gebraucht werden. 
         </p>		
         <p>Sonſten bericht man/ ob wol die Keys. einen Paſſz auß Bud=
            							
            <br></br>weiß ins Stifft Paſſaw bekommen/ſeye jnen dochſolcher auffs new genommen/
            				
            <br></br>vnd alſo verhauwen worden/ daßſie nunmehr wider gantz geſperrt/ Jn der Böh=
            			
            			
            		
            				
            <br></br>men Läger aberſolls jämmerlichſterben/ vnd täglich ein groſſe anzahl Volcks da=
            				
            <br></br>hin fallen.
         </p>
         					
         <p>
            <br></br>	Jn Schleſienſpintſich ein newer Handel an/ in dem ein Fraw von Kitlitz dem
            				
            <br></br>Herrn von Sprintzenſtein vnverſehens etliche Güter mit gewehrter Hand vberfal=
            				
            <br></br>len vnd eyngenommen/ ob wol Sprintzenſteinſolches allhie klagt/ vnnd das Landt
            				
            <br></br>auffſeinerſeiten iſt/ſtercktſich doch gedachte Fraw mit allerley Volck/ deßwegen
            						
            <br></br>Sprintzenſtein bereit 200. Mann in Polen geworben/ wann jhme nicht geholffen/
            				
            <br></br>solche Güterſelbſt wider eynzunemmen.
         </p>
         				
         <h2>Auß Prag vom 27. Ditto.</h2>
         					
         <p>
            <br></br>	Die Key. haben einẽ geheimen Paſſz von Budweiß durchs Gehöltz an die Tho= 
            				
            <br></br>naw bekommen/ dadurchſie nicht allein gnugſame Munition /ſondern auch friſch
            				
            <br></br>Volck zuſich bringẽ können/ſind vor wenig tagen außgefallen/ vñ etliche 30.ſtück
            				
            <br></br>Vieh hineyngeführt/ halten Herrn Wachtmeiſter Stampeza noch verarreſtiert/
            						
            <br></br>habẽ zwiſchen Crumau vnd Budweiß ein Blochhauß/ den Paſſz zu bewarẽ/ auff=
            				
            <br></br>richten/ auch vor Budweiß einen halben langen Spieß hoch Schantzen auffwerf=
            						
            <br></br>fen laſſen.
         </p> 		
         <p>Die Herrn Directorn haben auß Schleſien wider Schreiben bekom=
            				
            <br></br>men/ deß Jnhalts/ daßſich die Herrn Böhmen gewißlich zu jnen alles guts zu ver=
            				
            <br></br>sehen hetten/ alle vor einen/ vnd einer für alle zuſtehen/ſollenſich interim nicht
            zum
            							
            <br></br>Vergleich mit Oeſterreich eynlaſſen.
         </p> 		
         <p>Hauptmann Striel/ſo vnlengſt von den
            				
            <br></br>Ständen gefangen/ iſt entwiſcht/ vnd wider zu den Keys. gefallen.
         </p> 		
         					
         <p>Heut kommen
            				
            <br></br>Auiſo auß dem Böhmiſchen Läger/ daßſie 16. Hungarn gefangẽ haben/ vnd weil
            						
            <br></br>der Feind täglich eine Stunde auß Budweiß fellt/ vnd Lermen macht/ fangen die
            						
            <br></br>vnſern an für Budweiß ins freye Feldſich zu verſchantzen/ vmb dem außfallen zu
            				
            <br></br>steuren.
         </p> 		
         <p>Hie rührt man die Trummel nochſtarck/ vnd laſſenſich viel Knecht vn=
            				
            <br></br>terhalten/ſihet alſo noch zur zeit keinem Frieden gleich/ inſonderheit weil man auch
            				
            <br></br>die groſſe Stück/ſo vor dieſem auff den Plätzen vnd Brücken geſtanden/ ab: vnnd
            				
            <br></br>an jre vorige örter geführt/ vndſind die Wachten allenthalben geſterckt.
         </p>
         						
         <br></br>	
         <p>Geſtern früheſind etliche Deputirten von hinnen nach Mährern zu demſelben
            				
            <br></br>auff 28. diß angeſtelltẽ Landtag abgeſandt/ auch einen eigenen Currir mit Schrei=
            							
            <br></br>ben zu dem auff 30. diß angeſtellten Fürſtentag in Schleſien/ abgefertiget worden/
            				
            <br></br>darbey dieſelben Herren Fürſten vnd Stände jrer erſten vnd andern Reſolution/
            				
            <br></br>vnd daßſie jre Aſſiſtentz Räth/ſamt dem gutachten/ ehiſt herauß befördern wollen/
            				
            <br></br>erinnert vnd erſucht werden.
         </p>
         				
         <h2>Auß deß Gravenhage vom 29. Ditto.</h2>
         				
         <p>
            <br></br>	Die Holländiſche Ständeſind wider von einander geſchieden/ aber wegen der
            				
            <br></br>Gefangnen Sententz nichts gewiſſes beſchloſſen/ dann allein daß auß allen Pro=
            				
            <br></br>uintzien etliche Herrenſollen deputiert werden/ſo den Herren Examinatorn/ als
            				
            <br></br>Richter/ beyſitzenſollen.
         </p> 		
         <p>Jn mittelſt haben die Frantzösiſche Amb. bey den Her=
            				
            <br></br>ren general Staden wider Audientz begert/ vndſonderlich für Herrn Barnefeldt/
            				
            <br></br>auffs hefftigſte intercedirt/ deſſen Verdienſten gegen die Landenſie hoch erhebt vnd
            				
            <br></br>gerühmbt/ was nun noch darauß wirdt/ gibt die zeit. 
         </p>		
         <p>Demnach allhieſo wol auß:
            				
            <br></br>als inländiſcher Cauallieren bey 400.ſich befinden/ jhre beförderung vnnd neuwe
            				
            <br></br>Befelch zuſuchen/ haben S. Excell. befohlen/ daß alle diejenigen/ſo in deß Lands
            				
            <br></br>Dienſtenſind/ſich nach jhren Guarniſonen begeben/ vnd jre Beförderung mit ge=
            			
            			
            			
            				
            <br></br>legenheit erwartenſollen.
         </p> 		
         <p>Wegen der OſtJndiſchen Fahrt/ſindſowol auß
            					
            <br></br>Franckreich als Engellandt/ wider Klagen an S. Excell. vnnd die Herren general
            				
            <br></br>Staden/ eynkom̃en/ dz nemlich die Holländer 2. wolgeladene Frantzösiſche Schiff/
            				
            <br></br>ſo nach Hauß gewolt/ genommen/ vnd 2. Engelländiſche in grundt geſchoſſen/ das
            				
            <br></br>dritte aber genommen/ vber welchemſo wol S. Excell. als die Herrn Staden/ſehr
            				
            <br></br>vnluſtig worden/ vnd möchte daher wol Vrſach nemmen/ die Direction deß Oſt=
            				
            <br></br>Jndiſchen Handels/ſo bißhero beyſelbiger Compagnia geweſen/ zurück vnnd wi=
            				
            <br></br>der anſich zu ziehen/ſintemal eſſich nicht gebüren wil/ daß Priuatperſonen/ ohne
            				
            <br></br>befehl oder verwilligung deß Lands Bundsverwandtẽ/ alſo mit gewalt anzugreif=
            					
            <br></br>fen.
         </p> 			
         <p>Herr Graff Ernſt Caſimir von Naſſaw/ iſt dieſer tagen von Vtrecht wi=
            				
            <br></br>der allher gelangt befindenſich täglich bey S. Exc. Vnterdeſſen gehen alle Ordi=
            				
            <br></br>nantzien auſſm Kriegsweſen/ zu Waſſer vnnd Land/ immer fort/ Eſ werden auch
            				
            <br></br>alle groſſe Kriegs Schiffſtattlich montirt vnd außgerüst.
         </p>
         				
         <h2>Auß Ambſterdam vom 30. Ditto.</h2>
         					
         <p>
            <br></br>	Zu Vtrecht iſt es mit den Remonſtranten dahin kommen/ daß/ weilſie mit der
            				
            <br></br>Sprach nicht herauß gewolt/ſie jetzo deß Synodi Sententz vnd Vrtheil/ vber jre
            				
            <br></br>Bücher/ erwarten müſſen/ vndſoll daſſelbe vber den erſten Puncten von den fünf=
            				
            <br></br>fenſchon verfaſtſeyn/ Etliche berichten/ gemeldte Remonſtranten hettenſich beſſer
            				
            <br></br>beſonnen/ vnd nunmehr jhre meynung/ wegenſelbigen Articuls/ vnnd auch etliche
            				
            <br></br>
            <span class="aq">Conſiderationes,</span> vber den Catechiſmum vnd Confeſſion eyngeben/ wie es weiter
            				
            <br></br>ablaufft/ gibt die zeit.
         </p>
         				
         <p>
            <br></br>	Allhie iſt verſchiene Nacht die Regulier Pfort der alten Statt abgebrannt/ vnd
            				
            <br></br>iſt das Glaßhauß/ vnd noch eines/ da die Bürger ihre Wachten haben/ in groſſer
            				
            <br></br>Gefahr geſtanden/ aber durch fleiſſige Gegenwehr errettet worden/ vndſind darü=
            				
            <br></br>ber 2. Perſonen zu todt gefallen.
         </p>
         				
         <h2>Auß Cölln vom 5. Februarij.</h2>
         					
         <p>
            <br></br>	Auß deß Ertzhertzogen Landen werden 3000. Wallonen zu Waſſer nach Spa=
            				
            <br></br>nien mit vieler bereitſchafft an Pulffer/ Kugeln/ Lundten/ vnd andern Sachen/ ab=
            						
            <br></br>gefertiget/ von jeglichem Regiment Wallohnen/ deren dreyſeyn/ werden 5. Fend=
            				
            <br></br>lein genommen/ vnd jedes zu 200. Mann beſtellt/ 
            <span class="aq">Mons. de la Moteria,</span> Guberna=
            				
            <br></br>tor zu Maſtricht/ſollſie führen vnd commandiren/ biß daß manſie zu der gewalti=
            				
            <br></br>gen Armada/ſo in Spanien zugerüſt/ brauchen wirdt.
         </p>
         				
         <p>
            <br></br>	Deß Graffen von Embden Regiment wirdt auch verſterckt/ jede Fahnen auff
            				
            <br></br>300. Mann/ dahero im Land von Gülch viel Soldaten zulauffen.
         </p>
         					
         <p>
            <br></br>	Jn OſtFrießland iſt zwiſchen dem Graffen vnnd Statt ein Anſtandt auff 10.
            				
            <br></br>tage geweſen/ welcher nunmehr erloſchen/ was in mittelſt verhandelt/ gibt die zeit/
            				
            <br></br>Graff Johann von Rietperg iſt zu Aurick/ 3. Meiln von Embden/ mit 5. Fendlein
            				
            <br></br>Knechten ankommen/ Eſſcheint/ als wolte es bald hingelegt/ vnd durch die Sta=
            				
            <br></br>den von Holland verglichen werden.
         </p>
         					
         <p>
            <br></br>	Von Brüſſel hat man/ daß jre Durchl. dem Marcheſe Spinola befohlen/ Pa=
            				
            <br></br>tenten/ vmb Reuter vnd Knechte zu werben außzutheilen/ dann deßwegen Befelch
            				
            <br></br>auß Spania kommen/ vnd erzeigenſich bereit viel fürnemme Herren daſelbſt/ So
            				
            <br></br>thut man auch allerhand Prouiſion von Prouiant vnd Munition machen.
         </p>
         				
         <p class="closer">
            <br></br>
            <span class="aq">ENDE.</span>
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/936819//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936820//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936821//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/936822//full/0/0/default.jpg" width="70%"></img>
      </div>
   </body>
</html>