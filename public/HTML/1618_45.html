<?xml version="1.0" encoding="UTF-8"?><html xmlns:local="some-string" xmlns:wd="wikidata">
   <head>
      <link rel="stylesheet" type="text/css" href="postzeitung.css" media="screen"></link>
   </head>
   <body>
      <div class="textcontainer">
         		
         			
         				
         <h4>
            					
            					
            					45.
            				
         </h4>
         <hr></hr>
         				
         					
         <h2>
            						
            						Auß Pariß vom 26. Octob. 1618.
            					
         </h2>
         					
         <p>
            						
            <br></br>
            <span class="in">A</span>Vff 16. diß iſt der König// etc. von Soiſſons nach Nantueil auffge=
            						
            <br></br> brochen/ allda mit der Königin/ jhrer Maj. Bruder/ ſamt dem meiſten theil
            						
            <br></br>deß Hofgſsinds/ ſtattlich tractiert worden/ Deß folgenden tags frühe iſt der
            						
            <br></br>König von dannen hieher zum Mittageſſen auffgebrochen/ die Königin aber vier
            						
            <br></br>Stunden ſpäter anher kommen.
         </p>
         					
         <p>
            						
            <br></br>Zween tage vor dem auffbruch von Soiſſons hat der Sig. Pigieur geheimer
            						
            <br></br>Secretari/ bey der Königin allein audiens geſucht/ Als nun all jr Franwenzimmer
            						
            <br></br>abgetrettẽ/ deß Königs willen eröffnet nemlichen dieweil in Spania bey der Prin=
            						
            <br></br>zeſſin ſich keine Frantzöſiſche 
            <span class="aq">Dama</span> mehr befinden ſolle ſie alle jre Spaniſche Da=
            						
            <br></br>men auch abdancken/ vnd alſbald fortſchaffen: Man ſagt/ daß die Königin hierü=
            						
            <br></br>ber ſehr erſchrocken/ vnd ſich dieſer Newerung gantz nit verſehen/ denn wenn Jr zu=
            						
            <br></br>vor deß Königs Willẽ auiſirt worden/ were es ir nit ſo hart ankonmmen/ oder wenn
            						
            <br></br>es jr durch eine Princeſſin/ mit welcher ſie hette conſuliren können/ auiſirt were/
            hat
            						
            <br></br>gleichwol gantz corteſiſch geantwortet/ daß ſie ſich gern nach deß Königs Willen
            						
            <br></br>accommodiren wolte/ vnnd alſo ohne weiter Geſprech den Pigieur von ſich gehen
            						
            <br></br>laſſen/ darauff alſo bald mit weinenden Augen zu jren Spaniſchen Damen kom=
            						
            <br></br>men/ alles was vorgelauffen/ dẽ 
            <span class="aq">Exc.ſig Don Fernando Chiron,</span> jres Herrn Vat=
            						
            <br></br>ters Amb. berichtet/ welcher nit allein/ ſondern auch deß Ertzhertzogen Amb. Bäpſt.
            						
            <br></br>
            <span class="aq">Nuncius,</span> vnd viel fürnemmer Frantzoſen/ dieſen Proceß gar zu ſcharff befunden/
            						
            <br></br>vnd dz mit einer Königin nit alſo zu verfahrẽſeye/ hat den folgendẽ tag beym König
            						
            <br></br>audiens begert ſich hierüber zu beſchwerẽ/ vñ da ferrnes eigentlich J. M. will were/
            						
            <br></br>ſolches noch 3. oder 4. Wochen zu verſchieben/ denn Er/ wie auch die Königin/ all=
            						
            <br></br>bereit mit einem Currier auß Niderlandt/ dieſen Verlauff den König in Spania
            						
            <br></br>berichtet darauff Antwort vnd Befelch zu erwartẽ/ Folgends alle fürnem̃ſte Fran=
            						
            <br></br>zöſiſche 
            <span class="aq">Miniſtri</span> beſucht/ jnen dieſes procediren zu Gemüth geführt/ mit fürgeben/
            						
            <br></br>dz es wol durch andere Mittel hette geſchehen können/ begerend/ es dahin zu vermit=
            						
            <br></br>teln helffen/ daß zuvor die Antwort auß Spania möchte erfolgen/ benebens ver=
            						
            <br></br>bracht/ die 
            <span class="aq">Madama Boſſiete,</span> Gräffin 
            <span class="aq">delanoy,</span> Gubernaterin vnd oberſte Cam=
            						
            <br></br>mermeiſterin der Princeſſin in Spania/ were nur mit den andern Damen zu dem
            						
            <br></br>end herauß gereiſt/ vmb auff etliche Monat jr Vatterland zu beſehen/ vnd auff jren
            						
            <br></br>Gütern Befelch zu geben/ So hette ihr der König in Spania 8000. Ducaten zu
            						
            <br></br>hülff auff der Reiſe/ vnnd järlich 2000. Cronen eynkommens verordnet/ welche jr
            						
            <br></br>der 
            <span class="aq">Monſ. Malens</span> zu Brüſſel bezahlen ſolle/ Der Cantzler aber hat alles entſchul=
            						
            <br></br>diget/ mit fürgeben/ dz alles/ was vorgangen/ dem Frantzöſiſchen Brauch nach be=
            						
            <br></br>ſchehen ſeye/ es würde ſich aber alles nach der Königin 
            <span class="aq">contento</span> accommodiren.
         </p>
         					
         <p>
            						
            <br></br>Vorgeſtern iſt der König nach S. Germano verreiſt/ allda 3. oder 4. tag zu ver=
            						
            <br></br>harren/ weil aber die Königin hie blieben/ zweiffeln etliche/ es were darum̃ geſchehẽ=
            						
            <br></br>daß die Spaniſche Damen verreiſen/ und gebe damit zu verſtehen/ daß jhrer Maj.
            						
            <br></br>jre Abreiſe am liebſten were/ vnd ſolche nit mehr zu ſehen begere/ Ja jre Maj. wollen
            						
            <br></br>ehe nicht der Königin beywohnung leiſten/ biß dieſes geſchehen.
         </p>
         					
         <p>
            						
            <br></br> Die Königin hat ſich ſeither/ jr Herz zu ruhe zu ſtellen/ vnnd alle Melancolia zu 
            						
            <br></br>vergeſſen/ ſaſt ſtätigs den Comedien beygewohnet/ praeparirt ſich jetzt mit deß Kö=
            						
            <br></br>nigs Schweſter/ vnnd andern Princeſſen/ dem König ehiſter tagen ein 
            <span class="aq">Comœdia</span>
            						
            <br></br>zu preſentiren.
         </p>
         					
         <p>
            						
            <br></br>Der Cardinal von Sauoia iſt zu Leon ankommen/ wirt gegen 10. Nouembris
            						
            <br></br>allhie erwartet/ zu welchem ende der Sauoiſche Amb. vberauß ſtattliche Libereyen
            						
            <br></br>für die Paggi vnd Lackeyen/ welche er zu dieſem ende angenommen/ verfertigẽ leſt/
            						
            <br></br>Seine werbung iſt allein 
            <span class="aq">di Madama</span> für ſeinen Brudern den Printz in Piemont/
            						
            <br></br>zu begeren/ der wirdt in 
            <span class="aq">Louure,</span> ſein Hofgeſind aber in 
            <span class="aq">Burgo di S Germano,</span> in=
            						
            <br></br>deß 
            <span class="aq">Marcheſe d'Ancre,</span> Behauſung/ welche dem 
            <span class="aq">Mons. di Luines</span> geſchenckt/ her=
            						
            <br></br>nacher aber vom König vmb 40000. Cronen erkaufft worden/ vmb darinn alle
            						
            <br></br>
            <span class="aq">extraordinari Amb.</span> zu loſiren/ vnd koſtfrey zu halten/ loſiert werden.
         </p>
         					
         <p>
            						
            <br></br> Dieſer tagen iſt ein Türckiſcher Chiauß allhie geweſen/ welcher nach Engel: vnd
            						
            <br></br>Holland verreiſt/ es iſt aber ein ander zu Marſilia angelangt/ wirt hie erwartet/ der
            						
            <br></br>ſoll neben andern Commiſſion haben/ bey ihrer Maj. anzubringen/ daß der Groß=
            						
            <br></br>Türck in willens/ ein ſtarcke Armada außzurüſten/ vmb die Corſaren in Barbaria
            						
            <br></br>zu dempffen/ jedoch dz jre Ma. die jenige Armada/ ſo in Prouenza zugerichtet wirt/
            						
            <br></br>im 
            <span class="aq">mare Mediterraneo</span> in ordnung bringen wolle/ vnd weil dem Groß Türckẽ deß
            						
            <br></br>
            <span class="aq">Duca di Niuers diſegno</span> verdächtig/ als iſt der von Niuers zu rück nach Hoſe
            						
            <br></br>beſchrieben worden.
         </p>
         					
         <p>
            						
            <br></br>Von der alten Königin hieher kunfft hat man nichts gewiſſes/ jedoch mag ein
            						
            <br></br>jeder/ wer wil/ dieſelbe zu Blois beſuchen/ wie von vielen beſchicht. 
         </p>
         				
         				
         					
         <h2>
            						
            						Auß Rohm vom 27. Octob. 1618.
            					
         </h2>
         					
         						
         <p>
            							
            <br></br>Von Neapoli wirdt confirmiert/ daß auff 14. diß alle Galeonen nach Meſſina
            							
            <br></br>abgefahren ſeyen/ vnd werden jetzt 30000. Kugeln zu grobem Geſchütz verſertiget/
            							
            <br></br>So wirbt der oberſte Loffredo ein Regiment Knecht/ vnnd ſoll der 
            <span class="aq">Duca d'Aui</span>
            							
            <br></br>noch etliche Reuter werben/ Sonſt iſt ein Meerräuber/ welcher im ſelben Meer ein
            							
            <br></br>Schiff plündern/ vñ den Patron vmbbringen helffen/ durch die Statt geſchleifft /
            							
            <br></br>hernach auffgehenckt/ Auch ein Soldat/ ſo von den Galleonen entflohen/ auff die
            							
            <br></br>Galeen condemnirt/ als er aber ſich deſſen beſchwert/ mit fürgebe/ erſeye einer vom
            							
            <br></br>Adel/ iſt er enthäupt worden. 
         </p>
         					
         				
         				
         					
         <h2>
            						
            						Auß Venedig vom 2. Nouemb.
            					
         </h2>
         					
         						
         <p>
            							
            <br></br>Von Liſabona hat man/ daß 4. reichgeladene Schiff auß den Orientaliſchen
            							
            <br></br>Jndien vnd Portugal in der Jnſul Terzere ankom̃en/ haben viel Diamanten/ vnd
            							
            <br></br>vnzahlbare Perlẽ bey ſich/ Eſ were allda eine newe Partida von 500000. Cronen
            							
            <br></br>beſchloſſen/ 200000. zu Nürmberg/ 250000. zu Meyland/ vñ den Reſt am Spa=
            							
            <br></br>niſchen Hof/ in 4. Monaten/ allemal ein 
            <span class="aq">quota</span> zu bezahlen/ vnd denn von andern
            							
            <br></br>80000. Cronen nach Niderland für den Marcheſe Spinola/ vmb Kriegsproui=
            							
            <br></br>ſion zu machen.
         </p>
         					
         					
         						
         <p>
            							
            <br></br>Meilendiſche Brieff bringen/ daß die allda gebliebene Compagnien in jre Loga=
            							
            <br></br>menter gelegt werden/ vnd gienge das Geſchrey/ man were im Werck/ einen newen
            							
            <br></br>Fund/ Reuterey in Kriegsleuſſten bey der hand zu haben/ in effect zu bringen. Die
            							
            <br></br>Schweitz: vnd Graubünteriſche Catholiſche Liga helt beym Gubern vmb Hilffe
            							
            <br></br>ſtarck an/ vnd das ſein Exc. ſich mit jnen verbindenſolle/ vmb die Catholiſchen wi=
            							
            <br></br>der in vorigen Standt eynzuſetzen/ S. Exc. gibt jnen zwar gute hoffnung/ hat aber 
            							
            <br></br>vnter deſſen ein Currir nach Spania abgefertiget/ jrer Maj. ſolchs zu berichten.
         </p>
         					
         					
         						
         <p>
            							
            <br></br>Allhie iſt ein reichgeladenes Schiff von Conſtantinopel ankom̃en/ vnd hat man
            							
            <br></br>dz vnſer Armada ſich zu Corfu befinde/ vnd hetten denen von Candia erleubt/ nach
            							
            <br></br>hauß zu fahren/ die runde Vaſellẽ aber weren bey 
            <span class="aq">Monte S. Angelo</span> geſehẽ worden. 
         </p>
         					
         				
         				
         					
         <h2>
            						
            						Auß Wien den 1. Nouemb. 1618.
            					
         </h2>
         					
         <p>
            						
            <br></br>Allhie hat man zeitung/ daß die Schleſiſche Ständ die Biſchoffliche Reſidentz
            						
            <br></br>Neuß eyngenom̃en vñ beſetzt/ auch ir Volck auff der Geiſtlichen Güter ſollẽ gelegt
            						
            <br></br>haben/ deß wegen Ertzh. Carl/ etc. den 27. paſſato/ abends nach 7. Vhrn/ ſelb dritter
            						
            <br></br>dahin poſtirt/ dero hoffnung/ dieſe eynlägerung abzuwenden/ Den Böhmen wol=
            						
            <br></br>len die Schleſiſchen Ständ vber die bereit geſchickte 3000. Mann/ noch ſo viel ſchi=
            						
            <br></br>cken/ vnnd an deren ſtelle andere werben/ aſlo daß 6000. Mann in Böheim/ vnnd
            						
            <br></br>6000. in Schleſien verbleiben ſollen.
         </p>
         					
         <p>
            						
            <br></br>
            <span class="aq">Der Conte de Bucquoy</span> ſchreibt an Keys. Maj. vnd proteſtirt/ wenn jhr Maj.
            						
            <br></br>ine mit Volck/ Prouiandt vnd Munition nicht beſſer ſuccuriren werden/ wolle er
            						
            <br></br>vor Gott vnd der Welt an allem Vnheil vnſchuldig ſeyn.
            						
            <br></br>Graff Tampier iſt allhie/ wil ſich von dem Graffen von Buchheim/ als oberſter
            						
            <br></br>Wachtmeiſter/ nicht commandiren laſſen/ welches 
            <span class="aq">Conte Bucquoy</span> hoch beklagt/
            						
            <br></br>Weil aber ſein Tampier 500. Pferd vom Ertzh. Maximilian bezahlt werden/ vnd
            						
            <br></br>jhme mit dieſer Condition geben/ daß er vnter dem Buchheimiſchen Commando
            						
            <br></br>bleiben/ oder abtretten ſolle/ als iſt die vermuhtung/ er werde lieber nit mehr ins
            Lä=
            						
            <br></br>ger reiſen/ als ſich commandiren laſſen/ denn er bereit hie abgefertiget/ vnnd doch
            						
            <br></br>nicht fort wil.
         </p>
         					
         <p>
            						
            <br></br> Das Keyſer. Läger wirdt durch groſſes abſterben der Soldaten von tag zu tag
            						
            <br></br>ſchwächer/ Man ſagt daß ſie bald nach dem Winterläger zu rücken willens/ Ent=
            						
            <br></br>gegen ſeindt die Böhmen ſehr ſtarck/ Gott wende alles zum beſten.
         </p>
         					
         <p>
            						
            <br></br> Der Mähreriſche Landtag ſoll auff 4. diß angehẽ/ der Nider Oſterreichiſche vff
            						
            <br></br>den 12. jedoch kommen die Euangeliſche Stände morgen hereyn/ ſollen bey J. M.
            						
            <br></br>vmb beſtättigung vñ vnperturbirung deß freyen 
            <span class="aq">exercitii Religionis</span> zu Hörnals/
            						
            <br></br>und daß ſie daſelbſten bauwen mögen/ wie auch wider eynräumung der Kirchen in
            						
            <br></br>Wien/ welche Keyſer Maximilian/ etc. den Ständen bewilliget/ſtarck anhalten.
            						
            <br></br>Der Schleſiſche Fürſtentag ſolle inner 3. Wochen ſeinen anfang erreichen. 
         </p>
         				
         				
         					
         <h2>
            						
            						Auß Prag den 4. Ditto.
            					
         </h2>
         					
         <p>
            						
            <br></br>Herr Graff von Mansfeld hat die Mühl vnd Breuhauß/ ſo hart an der Statt
            						
            <br></br>Pilſen gelegen/ vnnd viel Soldaten darinnen geweſen/ mit Sturm erobert/ vnnd
            						
            <br></br>in Brannt geſteckt/ nur ein Mann dardurch verlorn/ Auch den 2. diß die gemachte
            						
            <br></br>
            <span class="aq">minas</span> ſpielen laſſen/ſo jren Effect trefflich gethan/ Jetzt iſt er im Werck/ den Fuß
            						
            <br></br>der Mauren mit groſſem Geſchütz zum Generalſturm gar zu fellen/ wie denn die
            						
            <br></br>Wällen/ vnd anders/ zu erfüllung deß Grabens/ bereit vor der hand.
         </p>
         					
         						
         <p>
            							
            <br></br>Auß vnſerm Böhmiſchen Läger hat man/ dz 600. der vnſern auff einen Streiff
            							
            <br></br>außgezogen/ die haben 300 Tampiriſchẽ/ als ſie gleich ein Dorff plündern wollen/
            							
            <br></br>antroffen/ 80. derſelben nider gehauwen/ vnd 30. gefangen ins Läger bracht.
         </p>
         						
         <p>
            							
            <br></br>Die Newſtätter haben an dem ort da ſie den Todt ins Waſſer werffen/ eine hohe
            							
            <br></br>Mauren auffgeführt/ vnnd ein Wachthauß dahin gebauwet/ daß ſich allzeit 200.
            							
            <br></br>Muſquetirer darinn auffhalten können/ auch ein Schußgattern durch daſſelbe 
            							
            <br></br>Waſſer gericht/ ſo ein gut vnd jmmerwärendes Ding iſt. Das Schleſiſch Volck
            							
            <br></br>kompt heut im Läger an/ habẽ 9. ſtück Geſchütz bey ſich. 
         </p>
         					
         				
         				
         					
         <h2>
            						
            						Auß deß Gravenhage vom 6. Nouemb.
            					
         </h2>
         					
         <p>
            						
            <br></br>Die Reformation zu Roterdam iſt gantz wol abgelauffen/ allda 3. Bürgermei=
            						
            <br></br>ſter/ vnnd 17. Rathsverwandten abgeſetzt/ in mittelſt durch ein offentlich Placat
            						
            <br></br>männiglich bey Leibſtraff gebotten worden/ ſich ſtill vnd eingezogen zu halten/ vnd
            						
            <br></br>niemand wegen Religion/ oder ſonſten mit Jniurioſen worten vnd wercken anzu=
            						
            <br></br>greiffen/ vnd iſt eine Ordnung verleſen/ auff welche Stundt die Contra: vnnd Re
            						
            <br></br>monſtranten in der groſſen Kirchen predigen ſollen.
         </p>
         					
         <p>
            						
            <br></br>Von dannen ſeindt S. Exc. nach Gouda verreiſt/ auch allda ſtattlich empfan=
            						
            <br></br>gen worden/ Jn ſelbiger Statt ſind 10. Perſonen/ welche dieſe Newerungen ſehr
            						
            <br></br>getrieben/ abgeſetzt/ in allẽ gute Ordnung geſtellt/ auch beyden theilen jr 
            <span class="aq">exercitium</span>
            						
            <br></br>
            <span class="aq">Religionis</span> zugelaſſen worden.
         </p>
         					
         <p>
            						
            <br></br>Jn dem 
            <span class="aq">Synodo Prouinciali, </span>ſo zu Delfft gehalten worden/ ſeindt etliche Pre=
            						
            <br></br>dicanten/ ſo mit forttreibung jrer Opinionen ſich zu weit verlauffen/ ihres Dienſts
            						
            <br></br>entſetzt/ vnd noch etliche andere ſuſpendirt.
         </p>
         					
         <p>
            						
            <br></br>Der National Synodus ſol erſts tags zu Dortrecht angefangen werden/ ſinte=
            						
            <br></br>mal auß den benachbarten Landen meiſten theils Theologen allbereit ankommen/
            						
            <br></br>die vbrigen erwartet man täglich/ es ſcheint aber/ daß die auß Franckreich außblei=
            						
            <br></br>ben werden.
         </p>
         					
         <p>
            						
            <br></br>Mit den Gefangenen ſtehet es noch in vorigen 
            <span class="aq">terminis,</span> man helt aber darfür/
            						
            <br></br>daß der Proceß erſtes tags mit jnenſoll fürgenommen werden/ Herr Barnefeld/
            						
            <br></br>ſo nunmehr 71. Jahr alt/ ſoll ziemlich ſchwach ſeyn. 
         </p>
         				
         				
         					
         <h2>
            						
            						Auß Ambſterdamb vom 7. Ditto.
            					
         </h2>
         					
         <p>
            						
            <br></br>Freytags iſt S. Exc. zu Waſſer von Gouda allhie ankom̃en/ vberauß ſtattlich
            						
            <br></br>empfangen vñ einbegleitet/ an der Pforten haben 600. Soldatẽ/ in der Statt und
            						
            <br></br>auff den Brücken/ auch 20. Fahnen Bürger in armis geſtanden/ von denen allen
            						
            <br></br>
            <span class="aq">ſalue </span>geſchoſſen worden.
         </p>
         					
         <p>
            						
            <br></br> Sambſtag haben S. Exc. den Magiſtrat von 36. Perſonen auffs Rahthauß
            						
            <br></br>erfordert/ die alle abgedãckt/ doch hernacher/ auſſerhalb 7. darunter 2. Bürgermei=
            						
            <br></br>ſter/ mit einem neuwen Eydt wider eyngeſetzt/ vnnd alles ſtill abgangen/ Sontags
            						
            <br></br>ſeindt ſie mit Sloupen zu Waſſer durch die Statt gefahren/ vorgeſtern morgens
            						
            <br></br>frühe aber wider nach dem Hage verreiſt. 
         </p>
         				
         				
         					
         <h2>
            						
            						Auß Cölln vom 13. Ditto.
            					
         </h2>
         					
         <p>
            						
            <br></br>Es haben ſich nun etliche tage hero in hundert Stadiſcher Reuter im Fürſten=
            						
            <br></br>thumb Gülch/ in den Newburgiſchen Quartiren vnd Dorffern bilettiren laſſen/
            						
            <br></br>den armen Vnterthanen mit Branntſchatzung/ abetz: vnd abnötigung deß jrigen
            						
            <br></br>groſſen Schaden zugefügt/ vnd weiln erſchollen/ dz ſie zu Himmelgeiſt vber Rhein
            						
            <br></br>ſetzen/ vnnd diſſeits mit den Vnterthanen ebenmäſſig procediren möchten/ hat
            						
            <br></br>man auß der Guarniſon zu Düſſeldorff vngefähr 200. Soldaten außgeſandt/ jr
            						
            <br></br>Vorhaben zu verhindern.
         </p>
         				
         				
         <p class="closer">
            					
            <br></br>
            					
            <span class="aq">ENDE.</span>
            				
         </p>
         			
         		
         	
      </div>
      <div class="imagecontainer">
         <img src="https://brema.suub.uni-bremen.de/i3f/v20/904438//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904439//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904440//full/0/0/default.jpg" width="70%"></img>
         <img src="https://brema.suub.uni-bremen.de/i3f/v20/904441//full/0/0/default.jpg" width="70%"></img>
      </div>
   </body>
</html>